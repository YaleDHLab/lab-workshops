<?xml version="1.0" encoding="UTF-8"?><TEI.2>
<teiHeader type="text">
<fileDesc>
<titleStmt>
<title type="work" n="Kn.">Knights</title>
<title type="sub">Machine readable text</title>
<author n="Aristoph.">Aristophanes</author>
<editor role="editor" n="OCT">F.W. Hall and W.M. Geldart</editor>
<sponsor>Perseus Project, Tufts University</sponsor>
<principal>Gregory Crane</principal>
<respStmt>
<resp>Prepared under the supervision of</resp>
<name>Lisa Cerrato</name>
<name>William Merrill</name>
<name>Elli Mylonas</name>
<name>David Smith</name>
</respStmt>
<funder n="org:AnnCPB">The Annenberg CPB/Project</funder>
</titleStmt>
<extent>About 145Kb</extent>
<publicationStmt>
<publisher>Trustees of Tufts University</publisher>
<pubPlace>Medford, MA</pubPlace>
<authority>Perseus Project</authority>
</publicationStmt>
<sourceDesc>
<biblStruct>
<monogr>
<author>Aristophanes</author>
<title>Aristophanes Comoediae, ed. F.W. Hall and W.M. Geldart, vol. 1</title>
<editor role="editor">F.W. Hall and W.M. Geldart</editor>
<imprint>
<pubPlace>Oxford</pubPlace>
<publisher>Clarendon Press, Oxford</publisher>
<date>1907</date>
</imprint>
</monogr>
</biblStruct>
</sourceDesc>
</fileDesc>
<encodingDesc>
<refsDecl doctype="TEI.2">
<step refunit="line" from="DESCENDANT (1 L N%1)" to="DITTO"/>
</refsDecl>
</encodingDesc>
<profileDesc>
<langUsage>
<language id="greek">Greek</language>
</langUsage>
</profileDesc>
<revisionDesc>
<change>
<date>1988</date>
<respStmt>
<name>EM, Scott Ettinger and Roger Travis</name>
<resp>tagging</resp>
</respStmt>
<item>Text scanned at U. Chicago in 1988. Basic SGML tagging by Lowell Bowditch</item>
</change>
<change>
<date>9/92</date>
<respStmt>
<name>Bill Merrill</name>
<resp>ed.</resp>
</respStmt>
<item>Refined tagging</item>
</change>
<change>
<date>10/1/92</date>
<respStmt>
<name>Bill Merrill</name>
<resp>ed.</resp>
</respStmt>
<item>Replaced LYRIC Meter= tag with  SPEECH Meter=</item>
</change>
<change>
<date>01-Feb-00</date>
<respStmt>
<name>Anne Mahoney</name>
<resp>Markup</resp>
</respStmt>
<item>
$Log: aristoph.kn_gk.xml,v $
Revision 1.1  2013-09-13 11:17:28  balmas01
moving Greg's work-in-progress on CTS-izing greco-roman collection texts to a Work directory

Revision 1.4  2013-06-13 12:41:19  gcrane
tagging now should be compatible with CTS

Revision 1.3  2011-09-07 13:51:35  rsingh04
adding rend=displayNum to lb tags

Revision 1.2  2011-01-13 03:38:23  gcrane
more refinements making these files SDL compatible

Revision 1.1  2010-12-25 20:14:24  gcrane
base file -- main difference is that this uses LB milestones rather than L tags

Revision 1.1  2009/10/08 19:12:08  rsingh04
began reorganizing texts module by collection.  created separate work directory in texts module to keep hopper files separate from in progress files

Revision 1.2  2005/08/01 15:50:24  packel
removed stray item tags

Revision 1.1  2005/07/25 14:28:29  packel
Converted to XML

Revision 1.9  2004/04/21 20:51:04  mimno
added card 1s

Revision 1.8  2003/07/01 22:14:36  yorkc
Updated texts to TEI P4 and Perseus P4 extensions; minor cleanup (esp. character encodings and typos.)

Revision 1.7  2000/03/06 20:10:31  amahoney
remove spurious headers, which mess up short toc

Revision 1.6  2000/03/04 20:33:54  dasmith
Added separate funder entity to TEI header.

Revision 1.5  2000/02/01 22:11:29  amahoney
bring up to P3

</item>
</change>
</revisionDesc>
</teiHeader>
<text id="stoa0045.stoa0">
<body>
<div1 type="Prologue">
<milestone n="1" unit="card"/>
<sp>
<speaker>Δημοσθένης</speaker>
<l>ἰατταταιὰξ τῶν κακῶν, ἰατταταῖ.</l>
<l>κακῶς Παφλαγόνα τὸν νεώνητον κακὸν</l>
<l>αὐταῖσι βουλαῖς ἀπολέσειαν οἱ θεοί.</l>
<l>ἐξ οὗ γὰρ εἰσήρρησεν ἐς τὴν οἰκίαν</l>
<l n="5">πληγὰς ἀεὶ προστρίβεται τοῖς οἰκέταις.</l>
</sp>
<sp>
<speaker>Νικίας</speaker>
<l>κάκιστα δῆθʼ οὗτός γε πρῶτος Παφλαγόνων</l>
<l>αὐταῖς διαβολαῖς.</l>
</sp>
<sp>
<speaker>Δημοσθένης</speaker>
<l>ὦ κακόδαιμον πῶς ἔχεις;</l>
</sp>
<sp>
<speaker>Νικίας</speaker>
<l>κακῶς καθάπερ σύ.</l>
</sp>
<sp>
<speaker>Δημοσθένης</speaker>
<l>δεῦρο δὴ πρόσελθʼ, ἵνα</l>
<l>ξυναυλίαν κλαύσωμεν Οὐλύμπου νόμον.</l>
</sp>
<sp>
<speaker>Δημοσθένης καὶ Νικίας</speaker>
<l n="10"> μυμῦ μυμῦ μυμῦ μυμῦ μυμῦ μυμῦ.</l>
</sp>
<sp>
<speaker>Δημοσθένης</speaker>
<l>τί κινυρόμεθʼ ἄλλως; οὐκ ἐχρῆν ζητεῖν τινα</l>
<l>σωτηρίαν νῷν, ἀλλὰ μὴ κλάειν ἔτι;</l>
</sp>
<sp>
<speaker>Νικίας</speaker>
<l>τίς οὖν γένοιτʼ ἄν;</l>
</sp>
<sp>
<speaker>Δημοσθένης</speaker>
<l>λέγε σύ.</l>
</sp>
<sp>
<speaker>Νικίας</speaker>
<l>σὺ μὲν οὖν μοι λέγε,</l>
<l n="14">ἵνα μὴ μάχωμαι.</l>
</sp>
<sp>
<speaker>Δημοσθένης</speaker>
<l>μὰ τὸν Ἀπόλλω ʼγὼ μὲν οὔ.</l>
</sp>
<sp>
<speaker>Νικίας</speaker>
<l n="16">πῶς ἂν σύ μοι λέξειας ἁμὲ χρὴ λέγειν;</l>
</sp>
<sp>
<speaker>Δημοσθένης</speaker>
<l n="15">ἀλλʼ εἰπὲ θαρρῶν, εἶτα κἀγὼ σοὶ φράσω.</l>
</sp>
<sp>
<speaker>Νικίας</speaker>
<l n="17">ἀλλʼ οὐκ ἔνι μοι τὸ θρέττε. πῶς ἂν οὖν ποτε</l>
<l>εἴποιμʼ ἂν αὐτὸ δῆτα κομψευριπικῶς;</l>
</sp>
<sp>
<speaker>Δημοσθένης</speaker>
<l>μὴ ʼμοί γε, μὴ ʼμοί, μὴ διασκανδικίσῃς·</l>
<l n="20">ἀλλʼ εὑρέ τινʼ ἀπόκινον ἀπὸ τοῦ δεσπότου.</l>
</sp>
<sp>
<speaker>Νικίας</speaker>
<l>λέγε δὴ μόλωμεν ξυνεχὲς ὡδὶ ξυλλαβών.</l>
</sp>
<sp>
<speaker>Δημοσθένης</speaker>
<l>καὶ δὴ λέγω μόλωμεν.</l>
</sp>
<sp>
<speaker>Νικίας</speaker>
<l>ἐξόπισθε νῦν</l>
<l>αὐτὸ φάθι τοῦ μόλωμεν.</l>
</sp>
<sp>
<speaker>Δημοσθένης</speaker>
<l>αὐτό.</l>
</sp>
<sp>
<speaker>Νικίας</speaker>
<l>πάνυ καλῶς.</l>
<l>ὥσπερ δεφόμενος νῦν ἀτρέμα πρῶτον λέγε</l>
<l n="25">τὸ μόλωμεν, εἶτα δʼ αὐτό, κᾆτʼ ἐπάγων πυκνόν.</l>
</sp>
<sp>
<speaker>Δημοσθένης</speaker>
<l>μόλωμεν αὐτὸ μόλωμεν αὐτομολῶμεν.</l>
</sp>
<sp>
<speaker>Νικίας</speaker>
<l>ἢν</l>
<l>οὐχ ἡδύ;</l>
</sp>
<sp>
<speaker>Δημοσθένης</speaker>
<l>νὴ Δία· πλήν γε περὶ τῷ δέρματι</l>
<l>δέδοικα τουτονὶ τὸν οἰωνόν.</l>
</sp>
<sp>
<speaker>Νικίας</speaker>
<l>τί δαί;</l>
</sp>
<sp>
<speaker>Δημοσθένης</speaker>
<l>ὁτιὴ τὸ δέρμα δεφομένων ἀπέρχεται.</l>
</sp>
<sp>
<speaker>Νικίας</speaker>
<l n="30">κράτιστα τοίνυν τῶν παρόντων ἐστὶ νῷν,</l>
<l>θεῶν ἰόντε προσπεσεῖν του πρὸς βρέτας.</l>
</sp>
<sp>
<speaker>Δημοσθένης</speaker>
<l>† ποῖον βρέτας †; ἐτεὸν ἡγεῖ γὰρ θεούς;</l>
</sp>
<sp>
<speaker>Νικίας</speaker>
<l>ἔγωγε.</l>
</sp>
<sp>
<speaker>Δημοσθένης</speaker>
<l>ποίῳ χρώμενος τεκμηρίῳ;</l>
</sp>
<sp>
<speaker>Νικίας</speaker>
<l>ὁτιὴ θεοῖσιν ἐχθρός εἰμʼ. οὐκ εἰκότως;</l>
</sp>
<sp>
<speaker>Δημοσθένης</speaker>
<l n="35">εὖ προσβιβάζεις μʼ. ἀλλʼ ἑτέρᾳ πῃ σκεπτέον.</l>
<l>βούλει τὸ πρᾶγμα τοῖς θεαταῖσιν φράσω;</l>
</sp>
<sp>
<speaker>Νικίας</speaker>
<l>οὐ χεῖρον· ἓν δʼ αὐτοὺς παραιτησώμεθα,</l>
<l>ἐπίδηλον ἡμῖν τοῖς προσώποισιν ποιεῖν,</l>
<l>ἢν τοῖς ἔπεσι χαίρωσι καὶ τοῖς πράγμασιν.<milestone ed="p" n="40" unit="card"/>
</l>
</sp>
<sp>
<speaker>Δημοσθένης</speaker>
<l n="40">λέγοιμʼ ἂν ἤδη. νῷν γάρ ἐστι δεσπότης</l>
<l>ἄγροικος ὀργὴν κυαμοτρὼξ ἀκράχολος,</l>
<l>Δῆμος πυκνίτης, δύσκολον γερόντιον</l>
<l>ὑπόκωφον. οὗτος τῇ προτέρᾳ νουμηνίᾳ</l>
<l>ἐπρίατο δοῦλον, βυρσοδέψην Παφλαγόνα,</l>
<l n="45">πανουργότατον καὶ διαβολώτατόν τινα.</l>
<l>οὗτος καταγνοὺς τοῦ γέροντος τοὺς τρόπους,</l>
<l>ὁ βυρσοπαφλαγών, ὑποπεσὼν τὸν δεσπότην</l>
<l>ᾔκαλλʼ ἐθώπευʼ ἐκολάκευʼ ἐξηπάτα</l>
<l>κοσκυλματίοις ἄκροισι τοιαυτὶ λέγων·</l>
<l n="50">ὦ Δῆμε λοῦσαι πρῶτον ἐκδικάσας μίαν,</l>
<l>ἐνθοῦ ῥόφησον ἔντραγʼ ἔχε τριώβολον.</l>
<l>βούλει παραθῶ σοι δόρπον; εἶτʼ ἀναρπάσας</l>
<l>ὅ τι ἄν τις ἡμῶν σκευάσῃ, τῷ δεσπότῃ</l>
<l>Παφλαγὼν κεχάρισται τοῦτο. καὶ πρώην γʼ ἐμοῦ</l>
<l n="55">μᾶζαν μεμαχότος ἐν Πύλῳ Λακωνικήν,</l>
<l>πανουργότατά πως περιδραμὼν ὑφαρπάσας</l>
<l>αὐτὸς παρέθηκε τὴν ὑπʼ ἐμοῦ μεμαγμένην,</l>
<l>ἡμᾶς δʼ ἀπελαύνει κοὐκ ἐᾷ τὸν δεσπότην</l>
<l>ἄλλον θεραπεύειν, ἀλλὰ βυρσίνην ἔχων</l>
<l n="60">δειπνοῦντος ἑστὼς ἀποσοβεῖ τοὺς ῥήτορας.</l>
<l>ᾄδει δὲ χρησμούς· ὁ δὲ γέρων σιβυλλιᾷ.</l>
<l>ὁ δʼ αὐτὸν ὡς ὁρᾷ μεμακκοακότα,</l>
<l>τέχνην πεποίηται. τοὺς γὰρ ἔνδον ἄντικρυς</l>
<l>ψευδῆ διαβάλλει· κᾆτα μαστιγούμεθα</l>
<l n="65">ἡμεῖς· Παφλαγὼν δὲ περιθέων τοὺς οἰκέτας</l>
<l>αἰτεῖ ταράττει δωροδοκεῖ λέγων τάδε·</l>
<l>‘ὁρᾶτε τὸν Ὕλαν διʼ ἐμὲ μαστιγούμενον;</l>
<l>εἰ μή μʼ ἀναπείσετʼ, ἀποθανεῖσθε τήμερον.’</l>
<l>ἡμεῖς δὲ δίδομεν· εἰ δὲ μή, πατούμενοι</l>
<l n="70">ὑπὸ τοῦ γέροντος ὀκταπλάσιον χέζομεν.</l>
<l>νῦν οὖν ἀνύσαντε φροντίσωμεν ὦγαθέ,</l>
<l>ποίαν ὁδὸν νὼ τρεπτέον καὶ πρὸς τίνα.</l>
</sp>
<sp>
<speaker>Νικίας</speaker>
<l>κράτιστʼ ἐκείνην τὴν μόλωμεν ὦγαθέ.</l>
</sp>
<sp>
<speaker>Δημοσθένης</speaker>
<l>ἀλλʼ οὐχ οἷόν τε τὸν Παφλαγόνʼ οὐδὲν λαθεῖν·</l>
<l n="75">ἐφορᾷ γὰρ οὗτος πάντʼ. ἔχει γὰρ τὸ σκέλος</l>
<l>τὸ μὲν ἐν Πύλῳ, τὸ δʼ ἓτερον ἐν τἠκκλησίᾳ.</l>
<l>τοσόνδε δʼ αὐτοῦ βῆμα διαβεβηκότος</l>
<l>ὁ πρωκτός ἐστιν αὐτόχρημʼ ἐν Χάοσιν,</l>
<l>τὼ χεῖρʼ ἐν Αἰτωλοῖς, ὁ νοῦς δʼ ἐν Κλωπιδῶν.</l>
</sp>
<sp>
<speaker>Νικίας</speaker>
<l n="80">κράτιστον οὖν νῷν ἀποθανεῖν.</l>
</sp>
<sp>
<speaker>Δημοσθένης</speaker>
<l>ἀλλὰ σκόπει,</l>
<l>ὅπως ἂν ἀποθάνοιμεν ἀνδρικώτατα.</l>
</sp>
<sp>
<speaker>Νικίας</speaker>
<l>πῶς δῆτα πῶς γένοιτʼ ἂν ἀνδρικώτατα;</l>
<l>βέλτιστον ἡμῖν αἷμα ταύρειον πιεῖν.</l>
<l>ὁ Θεμιστοκλέους γὰρ θάνατος αἱρετώτερος.<milestone ed="p" n="85" unit="card"/>
</l>
</sp>
<sp>
<speaker>Δημοσθένης</speaker>
<l n="85">μὰ Δίʼ ἀλλʼ ἄκρατον οἶνον ἀγαθοῦ δαίμονος.</l>
<l>ἴσως γὰρ ἂν χρηστόν τι βουλευσαίμεθα.</l>
</sp>
<sp>
<speaker>Νικίας</speaker>
<l>ἰδού γʼ ἄκρατον. περὶ πότου γοῦν ἐστί σοι;</l>
<l>πῶς δʼ ἂν μεθύων χρηστόν τι βουλεύσαιτʼ ἀνήρ;</l>
</sp>
<sp>
<speaker>Δημοσθένης</speaker>
<l>ἄληθες οὗτος; κρουνοχυτρολήραιον εἶ.</l>
<l n="90">οἶνον σὺ τολμᾷς εἰς ἐπίνοιαν λοιδορεῖν;</l>
<l>οἴνου γὰρ εὕροις ἄν τι πρακτικώτερον;</l>
<l>ὁρᾷς, ὅταν πίνωσιν ἄνθρωποι τότε</l>
<l>πλουτοῦσι διαπράττουσι νικῶσιν δίκας</l>
<l>εὐδαιμονοῦσιν ὠφελοῦσι τοὺς φίλους.</l>
<l n="95">ἀλλʼ ἐξένεγκέ μοι ταχέως οἴνου χοᾶ,</l>
<l>τὸν νοῦν ἵνʼ ἄρδω καὶ λέγω τι δεξιόν.</l>
</sp>
<sp>
<speaker>Νικίας</speaker>
<l>οἴμοι τί ποθʼ ἡμᾶς ἐργάσει τῷ σῷ πότῳ;</l>
</sp>
<sp>
<speaker>Δημοσθένης</speaker>
<l>ἀγάθʼ· ἀλλʼ ἔνεγκʼ· ἐγὼ δὲ κατακλινήσομαι.</l>
<l>ἢν γὰρ μεθυσθῶ, πάντα ταυτὶ καταπάσω</l>
<l n="100">βουλευματίων καὶ γνωμιδίων καὶ νοιδίων.</l>
</sp>
<sp>
<speaker>Νικίας</speaker>
<l>ὡς εὐτυχῶς ὅτι οὐκ ἐλήφθην ἔνδοθεν</l>
<l>κλέπτων τὸν οἶνον.</l>
</sp>
<sp>
<speaker>Δημοσθένης</speaker>
<l>εἰπέ μοι Παφλαγὼν τί δρᾷ;</l>
</sp>
<sp>
<speaker>Νικίας</speaker>
<l>ἐπίπαστα λείξας δημιόπραθʼ ὁ βάσκανος</l>
<l>ῥέγκει μεθύων ἐν ταῖσι βύρσαις ὕπτιος.</l>
</sp>
<sp>
<speaker>Δημοσθένης</speaker>
<l n="105">ἴθι νυν ἄκρατον ἐγκάναξόν μοι πολὺν</l>
<l>σπονδήν.</l>
</sp>
<sp>
<speaker>Νικίας</speaker>
<l>λαβὲ δὴ καὶ σπεῖσον ἀγαθοῦ δαίμονος.</l>
</sp>
<sp>
<speaker>Δημοσθένης</speaker>
<l>ἕλχʼ ἕλκε τὴν τοῦ δαίμονος τοῦ Πραμνίου.</l>
<l>ὦ δαῖμον ἀγαθὲ σὸν τὸ βούλευμʼ, οὐκ ἐμόν.</l>
</sp>
<sp>
<speaker>Νικίας</speaker>
<l>εἴπʼ, ἀντιβολῶ, τί ἔστι;</l>
</sp>
<sp>
<speaker>Δημοσθένης</speaker>
<l>τοὺς χρησμοὺς ταχὺ</l>
<l n="110">κλέψας ἔνεγκε τοῦ Παφλαγόνος ἔνδοθεν,</l>
<l>ἕως καθεύδει.</l>
</sp>
<sp>
<speaker>Νικίας</speaker>
<l>ταῦτʼ. ἀτὰρ τοῦ δαίμονος</l>
<l>δέδοιχʼ ὅπως μὴ τεύξομαι κακοδαίμονος.</l>
</sp>
<sp>
<speaker>Δημοσθένης</speaker>
<l>φέρε νυν ἐγὼ μʼ αὐτῷ προσαγάγω τὸν χοᾶ.</l>
<l>τὸν νοῦν ἵνʼ ἄρδω καὶ λέγω τι δεξιόν.</l>
</sp>
<sp>
<speaker>Νικίας</speaker>
<l n="115">ὡς μεγάλʼ ὁ Παφλαγὼν πέρδεται καὶ ῥέγκεται,</l>
<l>ὥστʼ ἔλαθον αὐτὸν τὸν ἱερὸν χρησμὸν λαβών,</l>
<l>ὅνπερ μάλιστʼ ἐφύλαττεν.</l>
</sp>
<sp>
<speaker>Δημοσθένης</speaker>
<l>ὦ σοφώτατε.</l>
<l>φέρʼ αὐτὸν ἵνʼ ἀναγνῶ· σὺ δʼ ἔγχεον πιεῖν</l>
<l>ἀνύσας τι. φέρʼ ἴδω τί ἄρʼ ἔνεστιν αὐτόθι.</l>
<l n="120">ὦ λόγια. δός μοι δὸς τὸ ποτήριον ταχύ.</l>
</sp>
<sp>
<speaker>Νικίας</speaker>
<l>ἰδού. τί φησʼ ὁ χρησμός;</l>
</sp>
<sp>
<speaker>Δημοσθένης</speaker>
<l>ἑτέραν ἔγχεον.</l>
</sp>
<sp>
<speaker>Νικίας</speaker>
<l>ἐν τοῖς λογίοις ἔνεστιν <q direct="unspecified">ἑτέραν ἔγχεον;</q>
</l>
</sp>
<sp>
<speaker>Δημοσθένης</speaker>
<l>ὦ Βάκι.</l>
</sp>
<sp>
<speaker>Νικίας</speaker>
<l>τί ἔστι;</l>
</sp>
<sp>
<speaker>Δημοσθένης</speaker>
<l>δὸς τὸ ποτήριον ταχύ.</l>
</sp>
<sp>
<speaker>Νικίας</speaker>
<l>πολλῷ γʼ ὁ Βάκις ἐχρῆτο τῷ ποτηρίῳ.</l>
</sp>
<sp>
<speaker>Δημοσθένης</speaker>
<l n="125">ὦ μιαρὲ Παφλαγὼν ταῦτʼ ἄρʼ ἐφυλάττου πάλαι,</l>
<l>τὸν περὶ σεαυτοῦ χρησμὸν ὀρρωδῶν;</l>
</sp>
<sp>
<speaker>Νικίας</speaker>
<l>τιή;</l>
</sp>
<sp>
<speaker>Δημοσθένης</speaker>
<l>ἐνταῦθʼ ἔνεστιν, αὐτὸς ὡς ἀπόλλυται.</l>
</sp>
<sp>
<speaker>Νικίας</speaker>
<l>καὶ πῶς;</l>
</sp>
<sp>
<speaker>Δημοσθένης</speaker>
<l>ὅπως; ὁ χρησμὸς ἄντικρυς λέγει</l>
<l>ὡς πρῶτα μὲν στυππειοπώλης γίγνεται,</l>
<l n="130">ὃς πρῶτος ἕξει τῆς πόλεως τὰ πράγματα.<milestone ed="p" n="131" unit="card"/>
</l>
</sp>
<sp>
<speaker>Νικίας</speaker>
<l>εἷς οὑτοσὶ πώλης. τί τοὐντεῦθεν; λέγε.</l>
</sp>
<sp>
<speaker>Δημοσθένης</speaker>
<l>μετὰ τοῦτον αὖθις προβατοπώλης δεύτερος.</l>
</sp>
<sp>
<speaker>Νικίας</speaker>
<l>δύο τώδε πώλα. καὶ τί τόνδε χρὴ παθεῖν;</l>
</sp>
<sp>
<speaker>Δημοσθένης</speaker>
<l>κρατεῖν, ἕως ἕτερος ἀνὴρ βδελυρώτερος</l>
<l n="135">αὐτοῦ γένοιτο· μετὰ δὲ ταῦτʼ ἀπόλλυται.</l>
<l>ἐπιγίγνεται γὰρ βυρσοπώλης ὁ Παφλαγών,</l>
<l>ἅρπαξ κεκράκτης Κυκλοβόρου φωνὴν ἔχων.</l>
</sp>
<sp>
<speaker>Νικίας</speaker>
<l>τὸν προβατοπώλην ἦν ἄρʼ ἀπολέσθαι χρεὼν</l>
<l>ὑπὸ βυρσοπώλου;</l>
</sp>
<sp>
<speaker>Δημοσθένης</speaker>
<l>νὴ Δίʼ.</l>
</sp>
<sp>
<speaker>Νικίας</speaker>
<l>οἴμοι δείλαιος.</l>
<l n="140">πόθεν οὖν ἂν ἔτι γένοιτο πώλης εἶς μόνος;</l>
</sp>
<sp>
<speaker>Δημοσθένης</speaker>
<l>ἔτʼ ἐστὶν εἷς ὑπερφυᾶ τέχνην ἔχων.</l>
</sp>
<sp>
<speaker>Νικίας</speaker>
<l>εἴπʼ, ἀντιβολῶ, τίς ἐστιν;</l>
</sp>
<sp>
<speaker>Δημοσθένης</speaker>
<l>εἴπω;</l>
</sp>
<sp>
<speaker>Νικίας</speaker>
<l>νὴ Δία.</l>
</sp>
<sp>
<speaker>Δημοσθένης</speaker>
<l>ἀλλαντοπώλης ἔσθʼ ὁ τοῦτον ἐξολῶν.</l>
</sp>
<sp>
<speaker>Νικίας</speaker>
<l>ἀλλαντοπώλης; ὦ Πόσειδον τῆς τέχνης.</l>
<l n="145">φέρε ποῦ τὸν ἄνδρα τοῦτον ἐξευρήσομεν;</l>
</sp>
<sp>
<speaker>Δημοσθένης</speaker>
<l>ζητῶμεν αὐτόν.</l>
</sp>
<sp>
<speaker>Νικίας</speaker>
<l>ἀλλʼ ὁδὶ προσέρχεται</l>
<l>ὥσπερ κατὰ θεὸν εἰς ἀγοράν.</l>
</sp>
<sp>
<speaker>Δημοσθένης</speaker>
<l>ὦ μακάριε</l>
<l>ἀλλαντοπῶλα, δεῦρο δεῦρʼ ὦ φίλτατε</l>
<l>ἀνάβαινε σωτὴρ τῇ πόλει καὶ νῷν φανείς.</l>
</sp>
<sp>
<speaker>Ἀλλαντοπώλης</speaker>
<l n="150">τί ἔστι; τί με καλεῖτε;</l>
</sp>
<sp>
<speaker>Δημοσθένης</speaker>
<l>δεῦρʼ ἔλθʼ, ἵνα πύθῃ</l>
<l>ὡς εὐτυχὴς εἶ καὶ μεγάλως εὐδαιμονεῖς.</l>
</sp>
<sp>
<speaker>Νικίας</speaker>
<l>ἴθι δὴ κάθελʼ αὐτοῦ τοὐλεὸν καὶ τοῦ θεοῦ</l>
<l>τὸν χρησμὸν ἀναδίδαξον αὐτὸν ὡς ἔχει·</l>
<l>ἐγὼ δʼ ἰὼν προσκέψομαι τὸν Παφλαγόνα.</l>
</sp>
<sp>
<speaker>Δημοσθένης</speaker>
<l n="155">ἄγε δὴ σὺ κατάθου πρῶτα τὰ σκεύη χαμαί·</l>
<l>ἔπειτα τὴν γῆν πρόσκυσον καὶ τοὺς θεούς.</l>
</sp>
<sp>
<speaker>Ἀλλαντοπώλης</speaker>
<l>ἰδού· τί ἔστιν;</l>
</sp>
<sp>
<speaker>Δημοσθένης</speaker>
<l>ὦ μακάριʼ ὦ πλούσιε,</l>
<l>ὦ νῦν μὲν οὐδεὶς αὔριον δʼ ὑπέρμεγας,</l>
<l>ὦ τῶν Ἀθηνῶν ταγὲ τῶν εὐδαιμόνων.</l>
</sp>
<sp>
<speaker>Ἀλλαντοπώλης</speaker>
<l n="160">τί μʼ ὦγάθʼ οὐ πλύνειν ἐᾷς τὰς κοιλίας</l>
<l>πωλεῖν τε τοὺς ἀλλᾶντας, ἀλλὰ καταγελᾷς;</l>
</sp>
<sp>
<speaker>Δημοσθένης</speaker>
<l>ὦ μῶρε ποίας κοιλίας; δευρὶ βλέπε.</l>
<l>τὰς στίχας ὁρᾷς τὰς τῶνδε τῶν λαῶν;</l>
</sp>
<sp>
<speaker>Ἀλλαντοπώλης</speaker>
<l>ὁρῶ.</l>
</sp>
<sp>
<speaker>Δημοσθένης</speaker>
<l>τούτων ἁπάντων αὐτὸς ἀρχέλας ἔσει,</l>
<l n="165">καὶ τῆς ἀγορᾶς καὶ τῶν λιμένων καὶ τῆς πυκνός·</l>
<l>βουλὴν πατήσεις καὶ στρατηγοὺς κλαστάσεις,</l>
<l>δήσεις φυλάξεις, ἐν πρυτανείῳ λαικάσει.</l>
</sp>
<sp>
<speaker>Ἀλλαντοπώλης</speaker>
<l>ἐγώ;</l>
</sp>
<sp>
<speaker>Δημοσθένης</speaker>
<l>σὺ μέντοι· κοὐδέπω γε πάνθʼ ὁρᾷς.</l>
<l>ἀλλʼ ἐπανάβηθι κἀπὶ τοὐλεὸν τοδὶ</l>
<l n="170">καὶ κάτιδε τὰς νήσους ἁπάσας ἐν κύκλῳ.</l>
</sp>
<sp>
<speaker>Ἀλλαντοπώλης</speaker>
<l>καθορῶ.</l>
</sp>
<sp>
<speaker>Δημοσθένης</speaker>
<l>τί δαί; τἀμπόρια καὶ τὰς ὁλκάδας;</l>
</sp>
<sp>
<speaker>Ἀλλαντοπώλης</speaker>
<l>ἔγωγε.</l>
</sp>
<sp>
<speaker>Δημοσθένης</speaker>
<l>πῶς οὖν οὐ μεγάλως εὐδαιμονεῖς;</l>
<l>ἔτι νῦν τὸν ὀφθαλμὸν παράβαλλʼ ἐς Καρίαν</l>
<l>τὸν δεξιόν, τὸν δʼ ἕτερον ἐς Καρχηδόνα.<milestone ed="p" n="175" unit="card"/>
</l>
</sp>
<sp>
<speaker>Ἀλλαντοπώλης</speaker>
<l n="175">εὐδαιμονήσω δʼ εἰ διαστραφήσομαι;</l>
</sp>
<sp>
<speaker>Δημοσθένης</speaker>
<l>οὐκ ἀλλὰ διὰ σοῦ ταῦτα πάντα πέρναται.</l>
<l>γίγνει γάρ, ὡς ὁ χρησμὸς οὑτοσὶ λέγει,</l>
<l>ἀνὴρ μέγιστος.</l>
</sp>
<sp>
<speaker>Ἀλλαντοπώλης</speaker>
<l>εἰπέ μοι καὶ πῶς ἐγὼ</l>
<l>ἀλλαντοπώλης ὢν ἀνὴρ γενήσομαι;</l>
</sp>
<sp>
<speaker>Δημοσθένης</speaker>
<l n="180">διʼ αὐτὸ γάρ τοι τοῦτο καὶ γίγνει μέγας,</l>
<l>ὁτιὴ πονηρὸς κἀξ ἀγορᾶς εἶ καὶ θρασύς.</l>
</sp>
<sp>
<speaker>Ἀλλαντοπώλης</speaker>
<l>οὐκ ἀξιῶ ʼγὼ ʼμαυτὸν ἰσχύειν μέγα.</l>
</sp>
<sp>
<speaker>Δημοσθένης</speaker>
<l>οἴμοι τί ποτʼ ἔσθʼ ὅτι σαυτὸν οὐ φῂς ἄξιον;</l>
<l>ξυνειδέναι τί μοι δοκεῖς σαυτῷ καλόν.</l>
<l n="185">μῶν ἐκ καλῶν εἶ κἀγαθῶν;</l>
</sp>
<sp>
<speaker>Ἀλλαντοπώλης</speaker>
<l>μὰ τοὺς θεοὺς</l>
<l>εἰ μὴ ʼκ πονηρῶν γʼ.</l>
</sp>
<sp>
<speaker>Δημοσθένης</speaker>
<l>ὦ μακάριε τῆς τύχης</l>
<l>ὅσον πέπονθας ἀγαθὸν ἐς τὰ πράγματα.</l>
</sp>
<sp>
<speaker>Ἀλλαντοπώλης</speaker>
<l>ἀλλʼ ὦγάθʼ οὐδὲ μουσικὴν ἐπίσταμαι</l>
<l>πλὴν γραμμάτων, καὶ ταῦτα μέντοι κακὰ κακῶς.</l>
</sp>
<sp>
<speaker>Δημοσθένης</speaker>
<l n="190">τουτὶ μόνον σʼ ἔβλαψεν, ὅτι καὶ κακὰ κακῶς.</l>
<l>ἡ δημαγωγία γὰρ οὐ πρὸς μουσικοῦ</l>
<l>ἔτʼ ἐστὶν ἀνδρὸς οὐδὲ χρηστοῦ τοὺς τρόπους,</l>
<l>ἀλλʼ εἰς ἀμαθῆ καὶ βδελυρόν. ἀλλὰ μὴ παρῇς</l>
<l>ἅ σοι διδόασʼ ἐν τοῖς λογίοισιν οἱ θεοί.</l>
</sp>
<sp>
<speaker>Ἀλλαντοπώλης</speaker>
<l n="195">πῶς δῆτά φησʼ ὁ χρησμός;</l>
</sp>
<sp>
<speaker>Δημοσθένης</speaker>
<l>εὖ νὴ τοὺς θεοὺς</l>
<l>καὶ ποικίλως πως καὶ σοφῶς ᾐνιγμένος·</l>
<l>ἀλλʼ ὁπόταν μάρψῃ βυρσαίετος ἀγκυλοχήλης</l>
<l>γαμφηλῇσι δράκοντα κοάλεμον αἱματοπώτην,</l>
<l>δὴ τότε Παφλαγόνων μὲν ἀπόλλυται ἡ σκοροδάλμη,</l>
<l n="200">κοιλιοπώλῃσιν δὲ θεὸς μέγα κῦδος ὀπάζει,</l>
<l>αἴ κεν μὴ πωλεῖν ἀλλᾶντας μᾶλλον ἕλωνται.</l>
</sp>
<sp>
<speaker>Ἀλλαντοπώλης</speaker>
<l>πῶς οὖν πρὸς ἐμὲ ταῦτʼ ἐστίν; ἀναδίδασκέ με.</l>
</sp>
<sp>
<speaker>Δημοσθένης</speaker>
<l>βυρσαίετος μὲν ὁ Παφλαγών ἐσθʼ οὑτοσί.</l>
</sp>
<sp>
<speaker>Ἀλλαντοπώλης</speaker>
<l>τί δʼ ἀγκυλοχήλης ἐστίν;</l>
</sp>
<sp>
<speaker>Δημοσθένης</speaker>
<l>αὐτό που λέγει,</l>
<l n="205">ὅτι ἀγκύλαις ταῖς χερσὶν ἁρπάζων φέρει.</l>
</sp>
<sp>
<speaker>Ἀλλαντοπώλης</speaker>
<l>ὁ δράκων δὲ πρὸς τί;</l>
</sp>
<sp>
<speaker>Δημοσθένης</speaker>
<l>τοῦτο περιφανέστατον.</l>
<l>ὁ δράκων γάρ ἐστι μακρὸν ὅ τʼ ἀλλᾶς αὖ μακρόν.</l>
<l>εἶθʼ αἱματοπώτης ἔσθʼ ὅ τʼ ἀλλᾶς χὠ δράκων·</l>
<l>τὸν οὖν δράκοντά φησι τὸν βυρσαίετον</l>
<l n="210">ἤδη κρατήσειν, αἴ κε μὴ θαλφθῇ λόγοις.</l>
</sp>
<sp>
<speaker>Ἀλλαντοπώλης</speaker>
<l>τὰ μὲν λόγιʼ αἰκάλλει με· θαυμάζω δʼ ὅπως</l>
<l>τὸν δῆμον οἷός τʼ ἐπιτροπεύειν εἴμʼ ἐγώ.<milestone ed="p" n="213" unit="card"/>
</l>
</sp>
<sp>
<speaker>Δημοσθένης</speaker>
<l>φαυλότατον ἔργον· ταῦθʼ ἅπερ ποιεῖς ποίει·</l>
<l>τάραττε καὶ χόρδευʼ ὁμοῦ τὰ πράγματα</l>
<l n="215">ἅπαντα, καὶ τὸν δῆμον ἀεὶ προσποιοῦ</l>
<l>ὑπογλυκαίνων ῥηματίοις μαγειρικοῖς.</l>
<l>τὰ δʼ ἄλλα σοι πρόσεστι δημαγωγικά,</l>
<l>φωνὴ μιαρά, γέγονας κακῶς, ἀγοραῖος εἶ·</l>
<l>ἔχεις ἅπαντα πρὸς πολιτείαν ἃ δεῖ·</l>
<l n="220">χρησμοί τε συμβαίνουσι καὶ τὸ Πυθικόν.</l>
<l>ἀλλὰ στεφανοῦ καὶ σπένδε τῷ Κοαλέμῳ·</l>
<l>χὤπως ἀμυνεῖ τὸν ἄνδρα.</l>
</sp>
<sp>
<speaker>Ἀλλαντοπώλης</speaker>
<l>καὶ τίς ξύμμαχος</l>
<l>γενήσεταί μοι; καὶ γὰρ οἵ τε πλούσιοι</l>
<l>δεδίασιν αὐτὸν ὅ τε πένης βδύλλει λεώς.</l>
</sp>
<sp>
<speaker>Δημοσθένης</speaker>
<l n="225">ἀλλʼ εἰσὶν ἱππῆς ἄνδρες ἀγαθοὶ χίλιοι</l>
<l>μισοῦντες αὐτόν, οἳ βοηθήσουσί σοι,</l>
<l>καὶ τῶν πολιτῶν οἱ καλοί τε κἀγαθοί,</l>
<l>καὶ τῶν θεατῶν ὅστις ἐστὶ δεξιός,</l>
<l>κἀγὼ μετʼ αὐτῶν χὠ θεὸς ξυλλήψεται.</l>
<l n="230">καὶ μὴ δέδιθʼ· οὐ γάρ ἐστιν ἐξῃκασμένος,</l>
<l>ὑπὸ τοῦ δέους γὰρ αὐτὸν οὐδεὶς ἤθελεν</l>
<l>τῶν σκευοποιῶν εἰκάσαι. πάντως γε μὴν</l>
<l>γνωσθήσεται· τὸ γὰρ θέατρον δεξιόν.</l>
</sp>
<sp>
<speaker>Ἀλλαντοπώλης</speaker>
<l>οἴμοι κακοδαίμων ὁ Παφλαγὼν ἐξέρχεται.</l>
</sp>
<sp>
<speaker>Κλέων</speaker>
<l n="235">οὔτοι μὰ τοὺς δώδεκα θεοὺς χαιρήσετον,</l>
<l>ὁτιὴ ʼπὶ τῷ δήμῳ ξυνόμνυτον πάλαι.</l>
<l>τουτὶ τί δρᾷ τὸ Χαλκιδικὸν ποτήριον;</l>
<l>οὐκ ἔσθʼ ὅπως οὐ Χαλκιδέας ἀφίστατον.</l>
<l>ἀπολεῖσθον ἀποθανεῖσθον ὦ μιαρωτάτω.</l>
</sp>
<sp>
<speaker>Δημοσθένης</speaker>
<l n="240">οὗτος τί φεύγεις; οὐ μενεῖς; ὦ γεννάδα</l>
<l>ἀλλαντοπῶλα μὴ προδῷς τὰ πράγματα.<milestone ed="p" n="242" unit="card"/>
</l>
</sp>
</div1>
<div1 type="Parodos">
<div2 type="trochees">
<sp>
<speaker>Δημοσθένης</speaker>
<l>ἄνδρες ἱππῆς παραγένεσθε· νῦν ὁ καιρός. ὦ Σίμων,</l>
<l>ὦ Παναίτιʼ οὐκ ἐλᾶτε πρὸς τὸ δεξιὸν κέρας;</l>
<l>ἅνδρες ἐγγύς. ἀλλʼ ἀμύνου κἀπαναστρέφου πάλιν.</l>
<l n="245">ὁ κονιορτὸς δῆλος αὐτῶν ὡς ὁμοῦ προσκειμένων.</l>
<l>ἀλλʼ ἀμύνου καὶ δίωκε καὶ τροπὴν αὐτοῦ ποιοῦ.</l>
</sp>
<sp>
<speaker>Χορός Ἱππεῶν</speaker>
<l>παῖε παῖε τὸν πανοῦργον καὶ ταραξιππόστρατον</l>
<l>καὶ τελώνην καὶ φάραγγα καὶ Χάρυβδιν ἁρπαγῆς,</l>
<l>καὶ πανοῦργον καὶ πανοῦργον· πολλάκις γὰρ αὔτʼ ἐρῶ.</l>
<l n="250">καὶ γὰρ οὗτος ἦν πανοῦργος πολλάκις τῆς ἡμέρας.</l>
<l>ἀλλὰ παῖε καὶ δίωκε καὶ τάραττε καὶ κύκα</l>
<l>καὶ βδελύττου, καὶ γὰρ ἡμεῖς, κἀπικείμενος βόα·</l>
<l>εὐλαβοῦ δὲ μὴ ʼκφύγῃ σε· καὶ γὰρ οἶδε τὰς ὁδούς,</l>
<l>ἅσπερ Εὐκράτης ἔφευγεν εὐθὺ τῶν κυρηβίων.</l>
</sp>
<sp>
<speaker>Κλέων</speaker>
<l n="255">ὦ γέροντες ἡλιασταί, φράτερες τριωβόλου,</l>
<l>οὓς ἐγὼ βόσκω κεκραγὼς καὶ δίκαια κἄδικα,</l>
<l>παραβοηθεῖθʼ, ὡς ὑπʼ ἀνδρῶν τύπτομαι ξυνωμοτῶν.</l>
</sp>
<sp>
<speaker>Χορός</speaker>
<l>ἐν δίκῃ γʼ, ἐπεὶ τὰ κοινὰ πρὶν λαχεῖν κατεσθίεις,</l>
<l>κἀποσυκάζεις πιέζων τοὺς ὑπευθύνους σκοπῶν,</l>
<l n="260">ὅστις αὐτῶν ὠμός ἐστιν ἢ πέπων ἢ μὴ πέπων,</l>
<l>κἄν τινʼ αὐτῶν γνῷς ἀπράγμονʼ ὄντα καὶ κεχηνότα,</l>
<l>καταγαγὼν ἐκ Χερρονήσου διαβαλὼν ἀγκυρίσας</l>
<l>εἶτʼ ἀποστρέψας τὸν ὦμον αὐτὸν ἐνεκολήβασας·</l>
<l>καὶ σκοπεῖς γε τῶν πολιτῶν ὅστις ἐστὶν ἀμνοκῶν,</l>
<l n="265">πλούσιος καὶ μὴ πονηρὸς καὶ τρέμων τὰ πράγματα.</l>
</sp>
<sp>
<speaker>Κλέων</speaker>
<l>ξυνεπίκεισθʼ ὑμεῖς; ἐγὼ δʼ ἄνδρες διʼ ὑμᾶς τύπτομαι,</l>
<l>ὅτι λέγειν γνώμην ἔμελλον ὡς δίκαιον ἐν πόλει</l>
<l>ἑστάναι μνημεῖον ὑμῶν ἐστιν ἀνδρείας χάριν.</l>
</sp>
<sp>
<speaker>Χορός</speaker>
<l>ὡς δʼ ἀλαζών, ὡς δὲ μάσθλης· εἶδες οἷʼ ὑπέρχεται</l>
<l n="270">ὡσπερεὶ γέροντας ἡμᾶς καὶ κοβαλικεύεται;</l>
<l>ἀλλʼ ἐὰν ταύτῃ γε νικᾷ, ταυτῃὶ πεπλήξεται·</l>
<l>ἢν δʼ ὑπεκκλίνῃ γε δευρί, τὸ σκέλος κυρηβάσει.</l>
</sp>
<sp>
<speaker>Κλέων</speaker>
<l>ὦ πόλις καὶ δῆμʼ ὑφʼ οἵων θηρίων γαστρίζομαι.</l>
</sp>
<sp>
<speaker>Χορός</speaker>
<l>καὶ κέκραγας, ὥσπερ ἀεὶ τὴν πόλιν καταστρέφει;</l>
</sp>
<sp>
<speaker>Κλέων</speaker>
<l n="275">ἀλλʼ ἐγώ σε τῇ βοῇ ταύτῃ γε πρῶτα τρέψομαι.</l>
</sp>
<sp>
<speaker>Χορός</speaker>
<l>ἀλλʼ ἐὰν μέντοι γε νικᾷς τῇ βοῇ, τήνελλος εἶ·</l>
<l>ἢν δʼ ἀναιδείᾳ παρέλθῃ σʼ, ἡμέτερος ὁ πυραμοῦς.</l>
</sp>
<sp>
<speaker>Κλέων</speaker>
<l>τουτονὶ τὸν ἄνδρʼ ἐγὼ ʼνδείκνυμι, καὶ φήμʼ ἐξάγειν</l>
<l>ταῖσι Πελοποννησίων τριήρεσι ζωμεύματα.</l>
</sp>
<sp>
<speaker>Ἀλλαντοπώλης</speaker>
<l n="280">ναὶ μὰ Δία κἄγωγε τοῦτον, ὅτι κενῇ τῇ κοιλίᾳ</l>
<l>ἐσδραμὼν ἐς τὸ πρυτανεῖον, εἶτα πάλιν ἐκθεῖ πλέᾳ.</l>
</sp>
<sp>
<speaker>Δημοσθένης</speaker>
<l>νὴ Δίʼ ἐξάγων γε τἀπόρρηθʼ, ἅμʼ ἄρτον καὶ κρέας</l>
<l>καὶ τέμαχος, οὗ Περικλέης οὐκ ἠξιώθη πώποτε.<milestone ed="p" n="284" unit="card"/>
</l>
</sp>
</div2>
</div1>
<div1 type="Agon">
<div2 type="proagon">
<sp>
<speaker>Κλέων</speaker>
<l>ἀποθανεῖσθον αὐτίκα μάλα.</l>
</sp>
<sp>
<speaker>Ἀλλαντοπώλης</speaker>
<l n="285">τριπλάσιον κεκράξομαί σου.</l>
</sp>
<sp>
<speaker>Κλέων</speaker>
<l>καταβοήσομαι βοῶν σε.</l>
</sp>
<sp>
<speaker>Ἀλλαντοπώλης</speaker>
<l>κατακεκράξομαί σε κράζων.</l>
</sp>
<sp>
<speaker>Κλέων</speaker>
<l>διαβαλῶ σʼ ἐὰν στρατηγῇς.</l>
</sp>
<sp>
<speaker>Ἀλλαντοπώλης</speaker>
<l>κυνοκοπήσω σου τὸ νῶτον.</l>
</sp>
<sp>
<speaker>Κλέων</speaker>
<l n="290">περιελῶ σʼ ἀλαζονείαις.</l>
</sp>
<sp>
<speaker>Ἀλλαντοπώλης</speaker>
<l>ὑποτεμοῦμαι τὰς ὁδούς σου.</l>
</sp>
<sp>
<speaker>Κλέων</speaker>
<l>βλέψον ἔς μʼ ἀσκαρδάμυκτος.</l>
</sp>
<sp>
<speaker>Ἀλλαντοπώλης</speaker>
<l>ἐν ἀγορᾷ κἀγὼ τέθραμμαι.</l>
</sp>
<sp>
<speaker>Κλέων</speaker>
<l>διαφορήσω σʼ εἴ τι γρύξει.</l>
</sp>
<sp>
<speaker>Ἀλλαντοπώλης</speaker>
<l n="295">κοπροφορήσω σʼ εἰ λαλήσεις.</l>
</sp>
<sp>
<speaker>Κλέων</speaker>
<l>ὁμολογῶ κλέπτειν· σὺ δʼ οὐχί.</l>
</sp>
<sp>
<speaker>Ἀλλαντοπώλης</speaker>
<l>νὴ τὸν Ἑρμῆν τὸν ἀγοραῖον,</l>
<l>κἀπιορκῶ γε βλεπόντων.</l>
</sp>
<sp>
<speaker>Κλέων</speaker>
<l>ἀλλότρια τοίνυν σοφίζει,</l>
<l n="300">καὶ φανῶ σε τοῖς πρυτάνεσιν</l>
<l>ἀδεκατεύτους τῶν θεῶν ἱερὰς</l>
<l>ἔχοντα κοιλίας.<milestone ed="p" n="303" unit="card"/>
</l>
</sp>
</div2>
<div2 type="strophe" n="1">
<sp>
<speaker>Χορός</speaker>
<l>ὦ μιαρὲ καὶ βδελυρὲ † καὶ κεκράκτα †, τοῦ σοῦ θράσους</l>
<l n="305">πᾶσα μὲν γῆ πλέα, πᾶσα δʼ ἐκκλησία, καὶ τέλη</l>
<l>καὶ γραφαὶ καὶ δικαστήριʼ, ὦ βορβοροτάραξι καὶ</l>
<l n="310">τὴν πόλιν ἅπασαν ἡμῶν ἀνατετυρβακώς,</l>
<l>ὅστις ἡμῶν τὰς Ἀθήνας ἐκκεκώφωκας βοῶν,</l>
<l n="313">κἀπὸ τῶν πετρῶν ἄνωθεν τοὺς φόρους θυννοσκοπῶν.<milestone ed="p" n="314" unit="card"/>
</l>
</sp>
</div2>
<div2 type="trochees">
<sp>
<speaker>Κλέων</speaker>
<l>οἶδʼ ἐγὼ τὸ πρᾶγμα τοῦθʼ ὅθεν πάλαι καττύεται.</l>
</sp>
<sp>
<speaker>Ἀλλαντοπώλης</speaker>
<l n="315">εἰ δὲ μὴ σύ γʼ οἶσθα κάττυμʼ, οὐδʼ ἐγὼ χορδεύματα,</l>
<l>ὅστις ὑποτέμνων ἐπώλεις δέρμα μοχθηροῦ βοὸς</l>
<l>τοῖς ἀγροίκοισιν πανούργως, ὥστε φαίνεσθαι παχύ,</l>
<l>καὶ πρὶν ἡμέραν φορῆσαι μεῖζον ἦν δυοῖν δοχμαῖν.</l>
</sp>
<sp>
<speaker>Δημοσθένης</speaker>
<l>νὴ Δία κἀμὲ τοῦτʼ ἔδρασε ταὐτόν, ὥστε κατάγελων</l>
<l n="320">πάμπολυν τοῖς δημόταισι καὶ φίλοις παρασχεθεῖν·</l>
<l>πρὶν γὰρ εἶναι Περγασῆσιν ἔνεον ἐν ταῖς ἐμβάσιν.<milestone ed="p" n="323" unit="card"/>
</l>
</sp>
</div2>
<div2 type="strophe" n="2">
<sp>
<speaker>Χορός</speaker>
<l>ἆρα δῆτʼ οὐκ ἀπʼ ἀρχῆς ἐδήλους ἀναίδειαν,</l>
<l n="325">ἥπερ μόνη προστατεῖ ῥητόρων;</l>
<l>ᾗ σὺ πιστεύων ἀμέλγεις τῶν ξένων τοὺς καρπίμους,</l>
<l>πρῶτος ὤν· ὁ δʼ Ἱπποδάμου λείβεται θεώμενος.</l>
<l>ἀλλʼ ἐφάνη γὰρ ἀνὴρ ἕτερος πολὺ</l>
<l>σοῦ μιαρώτερος, ὥστε με χαίρειν,</l>
<l n="330">ὅς σε παύσει καὶ πάρεισι, δῆλός ἐστιν αὐτόθεν,</l>
<l>πανουργίᾳ τε καὶ θράσει</l>
<l>καὶ κοβαλικεύμασιν.<milestone ed="p" n="333" unit="card"/>
</l>
</sp>
</div2>
<div2 type="katakeleusmos">
<sp>
<speaker>Χορός</speaker>
<l>ἀλλʼ ὦ τραφεὶς ὅθενπέρ εἰσιν ἄνδρες οἵπερ εἰσίν,</l>
<l>νῦν δεῖξον ὡς οὐδὲν λέγει τὸ σωφρόνως τραφῆναι.<milestone ed="p" n="335" unit="card"/>
</l>
</sp>
</div2>
<div2 type="epirrheme">
<sp>
<speaker>Ἀλλαντοπώλης</speaker>
<l n="335">καὶ μὴν ἀκούσαθʼ οἷός ἐστιν οὑτοσὶ πολίτης.</l>
</sp>
<sp>
<speaker>Κλέων</speaker>
<l>οὐκ αὖ μʼ ἐάσεις;</l>
</sp>
<sp>
<speaker>Ἀλλαντοπώλης</speaker>
<l>μὰ Δίʼ ἐπεὶ κἀγὼ πονηρός εἰμι.</l>
</sp>
<sp>
<speaker>Χορός</speaker>
<l>ἐὰν δὲ μὴ ταύτῃ γʼ ὑπείκῃ, λέγʼ ὅτι κἀκ πονηρῶν.</l>
</sp>
<sp>
<speaker>Κλέων</speaker>
<l>οὐκ αὖ μʼ ἐάσεις;</l>
</sp>
<sp>
<speaker>Ἀλλαντοπώλης</speaker>
<l>μὰ Δία.</l>
</sp>
<sp>
<speaker>Κλέων</speaker>
<l>ναὶ μὰ Δία.</l>
</sp>
<sp>
<speaker>Ἀλλαντοπώλης</speaker>
<l>μὰ τὸν Ποσειδῶ.</l>
<l>ἀλλʼ αὐτὸ περὶ τοῦ πρότερος εἰπεῖν πρῶτα διαμαχοῦμαι.</l>
</sp>
<sp>
<speaker>Κλέων</speaker>
<l n="340">οἴμοι διαρραγήσομαι.</l>
</sp>
<sp>
<speaker>Ἀλλαντοπώλης</speaker>
<l>καὶ μὴν ἐγὼ οὐ παρήσω.</l>
</sp>
<sp>
<speaker>Χορός</speaker>
<l>πάρες πάρες πρὸς τῶν θεῶν αὐτῷ διαρραγῆναι.</l>
</sp>
<sp>
<speaker>Κλέων</speaker>
<l>τῷ καὶ πεποιθὼς ἀξιοῖς ἐμοῦ λέγειν ἔναντα;</l>
</sp>
<sp>
<speaker>Ἀλλαντοπώλης</speaker>
<l>ὁτιὴ λέγειν οἷός τε κἀγὼ καὶ καρυκοποιεῖν.</l>
</sp>
<sp>
<speaker>Κλέων</speaker>
<l>ἰδοὺ λέγειν. καλῶς γʼ ἂν οὖν σὺ πρᾶγμα προσπεσόν σοι</l>
<l n="345">ὠμοσπάρακτον παραλαβὼν μεταχειρίσαιο χρηστῶς.</l>
<l>ἀλλʼ οἶσθʼ ὅπερ πεπονθέναι δοκεῖς; ὅπερ τὸ πλῆθος.</l>
<l>εἴ που δικίδιον εἶπας εὖ κατὰ ξένου μετοίκου,</l>
<l>τὴν νύκτα θρυλῶν καὶ λαλῶν ἐν ταῖς ὁδοῖς σεαυτῷ,</l>
<l>ὕδωρ τε πίνων κἀπιδεικνὺς τοὺς φίλους τʼ ἀνιῶν,</l>
<l n="350">ᾤου δυνατὸς εἶναι λέγειν. ὦ μῶρε τῆς ἀνοίας.</l>
</sp>
<sp>
<speaker>Ἀλλαντοπώλης</speaker>
<l>τί δαὶ σὺ πίνων τὴν πόλιν πεποίηκας, ὥστε νυνὶ</l>
<l>ὑπὸ σοῦ μονωτάτου κατεγλωττισμένην σιωπᾶν;</l>
</sp>
<sp>
<speaker>Κλέων</speaker>
<l>ἐμοὶ γὰρ ἀντέθηκας ἀνθρώπων τίνʼ; ὅστις εὐθὺς</l>
<l>θύννεια θερμὰ καταφαγών, κᾆτʼ ἐπιπιὼν ἀκράτου</l>
<l n="355">οἴνου χοᾶ κασαλβάσω τοὺς ἐν Πύλῳ στρατηγούς.</l>
</sp>
<sp>
<speaker>Ἀλλαντοπώλης</speaker>
<l>ἐγὼ δέ γʼ ἤνυστρον βοὸς καὶ κοιλίαν ὑείαν</l>
<l>καταβροχθίσας κᾆτʼ ἐπιπιὼν τὸν ζωμὸν ἀναπόνιπτος</l>
<l>λαρυγγιῶ τοὺς ῥήτορας καὶ Νικίαν ταράξω.</l>
</sp>
<sp>
<speaker>Χορός</speaker>
<l>τὰ μὲν ἄλλα μʼ ἤρεσας λέγων·. ἓν δʼ οὐ προσίεταί με,</l>
<l n="360">τῶν πραγμάτων ὁτιὴ μόνος τὸν ζωμὸν ἐκροφήσει.</l>
</sp>
<sp>
<speaker>Κλέων</speaker>
<l>ἀλλʼ οὐ λάβρακας καταφαγὼν Μιλησίους κλονήσεις.</l>
</sp>
<sp>
<speaker>Ἀλλαντοπώλης</speaker>
<l>ἀλλὰ σχελίδας ἐδηδοκὼς ὠνήσομαι μέταλλα.</l>
</sp>
<sp>
<speaker>Κλέων</speaker>
<l>ἐγὼ δʼ ἐπεσπηδῶν γε τὴν βουλὴν βίᾳ κυκήσω.</l>
</sp>
<sp>
<speaker>Ἀλλαντοπώλης</speaker>
<l>ἐγὼ δὲ κινήσω γέ σου τὸν πρωκτὸν ἀντὶ φύσκης.</l>
</sp>
<sp>
<speaker>Κλέων</speaker>
<l n="365">ἐγὼ δέ γʼ ἐξέλξω σε τῆς πυγῆς θύραζε κύβδα.</l>
</sp>
<sp>
<speaker>Χορός</speaker>
<l>νὴ τὸν Ποσειδῶ κἀμέ τἄρʼ, ἤνπερ γε τοῦτον ἕλκῃς.<milestone ed="p" n="367" unit="card"/>
</l>
</sp>
</div2>
<div2 type="pnigos">
<sp>
<speaker>Κλέων</speaker>
<l>οἷόν σε δήσω <add>ʼνʼ</add> τῷ ξύλῳ.</l>
</sp>
<sp>
<speaker>Ἀλλαντοπώλης</speaker>
<l>διώξομαί σε δειλίας.</l>
</sp>
<sp>
<speaker>Κλέων</speaker>
<l>ἡ βύρσα σου θρανεύσεται.</l>
</sp>
<sp>
<speaker>Ἀλλαντοπώλης</speaker>
<l n="370">δερῶ σε θύλακον κλοπῆς.</l>
</sp>
<sp>
<speaker>Κλέων</speaker>
<l>διαπατταλευθήσει χαμαί.</l>
</sp>
<sp>
<speaker>Ἀλλαντοπώλης</speaker>
<l>περικόμματʼ ἔκ σου σκευάσω.</l>
</sp>
<sp>
<speaker>Κλέων</speaker>
<l>τὰς βλεφαρίδας σου παρατιλῶ.</l>
</sp>
<sp>
<speaker>Ἀλλαντοπώλης</speaker>
<l>τὸν πρηγορεῶνά σοὐκτεμῶ.</l>
</sp>
<sp>
<speaker>Δημοσθένης</speaker>
<l n="375">καὶ νὴ Δίʼ ἐμβαλόντες αὐτῷ</l>
<l>πάτταλον μαγειρικῶς</l>
<l>ἐς τὸ στόμʼ, εἶτα δʼ ἔνδοθεν</l>
<l>τὴν γλῶτταν ἐξείραντες αὐτοῦ</l>
<l>σκεψόμεσθʼ εὖ κἀνδρικῶς</l>
<l n="380">κεχηνότος</l>
<l>τὸν πρωκτὸν εἰ χαλαζᾷ.<milestone ed="p" n="384" unit="card"/>
</l>
</sp>
</div2>
<div2 type="antistrophe" n="1">
<sp>
<speaker>Χορός</speaker>
<l>ἦν ἄρα πυρός γʼ ἕτερα θερμότερα καὶ λόγων</l>
<l n="385">ἐν πόλει τῶν ἀναιδῶν ἀναιδέστεροι· καὶ τὸ πρᾶγμʼ</l>
<l>ἦν ἄρʼ οὐ φαῦλον ὧδʼ <gap/> ἀλλʼ ἔπιθι καὶ στρόβει,</l>
<l>μηδὲν ὀλίγον ποίει. νῦν γὰρ ἔχεται μέσος·</l>
<l>ὡς ἐὰν νυνὶ μαλάξῃς αὐτὸν ἐν τῇ προσβολῇ,</l>
<l n="390">δειλὸν εὑρήσεις· ἐγὼ γὰρ τοὺς τρόπους ἐπίσταμαι.<milestone ed="p" n="391" unit="card"/>
</l>
</sp>
</div2>
<div2 type="trochees">
<sp>
<speaker>Ἀλλαντοπώλης</speaker>
<l>ἀλλʼ ὅμως οὗτος τοιοῦτος ὢν ἅπαντα τὸν βίον,</l>
<l>κᾆτʼ ἀνὴρ ἔδοξεν εἶναι, τἀλλότριον ἀμῶν θέρος.</l>
<l>νῦν δὲ τοὺς στάχυς ἐκείνους, οὓς ἐκεῖθεν ἤγαγεν,</l>
<l>ἐν ξύλῳ δήσας ἀφαύει κἀποδόσθαι βούλεται.</l>
</sp>
<sp>
<speaker>Κλέων</speaker>
<l n="395">οὐ δέδοιχʼ ὑμᾶς, ἕως ἂν ζῇ τὸ βουλευτήριον</l>
<l>καὶ τὸ τοῦ δήμου πρόσωπον μακκοᾷ καθήμενον.<milestone ed="p" n="398" unit="card"/>
</l>
</sp>
</div2>
<div2 type="antistrophe" n="2">
<sp>
<speaker>Χορός</speaker>
<l>ὡς δὲ πρὸς πᾶν ἀναιδεύεται κοὐ μεθίστησι</l>
<l>τοῦ χρώματος τοῦ παρεστηκότος.</l>
<l n="400">εἴ σε μὴ μισῶ, γενοίμην ἐν Κρατίνου κῴδιον,</l>
<l>καὶ διδασκοίμην προσᾴδειν Μορσίμου τραγῳδίᾳ.</l>
<l>ὦ περὶ πάντʼ ἐπὶ πᾶσί τε πράγμασι</l>
<l>δωροδόκοισιν ἐπʼ ἄνθεσιν ἵζων,</l>
<l>εἴθε φαύλως ὥσπερ ηὗρες ἐκβάλοις τὴν ἔνθεσιν.</l>
<l n="405">ᾄσαιμι γὰρ τότʼ ἂν μόνον,</l>
<l>
<q direct="unspecified">πῖνε πῖνʼ ἐπὶ συμφοραῖς.</q>
<milestone ed="p" n="407" unit="line"/>
</l>
</sp>
</div2>
<div2 type="antikatakeleusmos">
<sp>
<speaker>Χορός</speaker>
<l>τὸν Ἰουλίου τʼ ἂν οἴομαι γέροντα πυροπίπην</l>
<l>ἡσθέντʼ ἰηπαιωνίσαι καὶ βακχέβακχον ᾆσαι.<milestone ed="p" n="409" unit="card"/>
</l>
</sp>
</div2>
<div2 type="antepirrheme">
<sp>
<speaker>Κλέων</speaker>
<l>οὔτοί μʼ ὑπερβαλεῖσθʼ ἀναιδείᾳ μὰ τὸν Ποσειδῶ,</l>
<l n="410">ἢ μή ποτʼ ἀγοραίου Διὸς σπλάλχνοισι παραγενοίμην.</l>
</sp>
<sp>
<speaker>Ἀλλαντοπώλης</speaker>
<l>ἔγωγε νὴ τοὺς κονδύλους οὓς πολλὰ δὴ ʼπὶ πολλοῖς</l>
<l>ἠνεσχόμην ἐκ παιδίων, μαχαιρίδων τε πληγάς,</l>
<l>ὑπερβαλεῖσθαί σʼ οἴομαι τούτοισιν, ἢ μάτην γʼ ἂν</l>
<l>ἀπομαγδαλιὰς σιτούμενος τοσοῦτος ἐκτραφείην.</l>
</sp>
<sp>
<speaker>Κλέων</speaker>
<l n="415">ἀπομαγδαλιὰς ὥσπερ κύων; ὦ παμπόνηρε πῶς οὖν</l>
<l>κυνὸς βορὰν σιτούμενος μαχεῖ σὺ κυνοκεφάλλῳ;</l>
</sp>
<sp>
<speaker>Ἀλλαντοπώλης</speaker>
<l>καὶ νὴ Δίʼ ἄλλα γʼ ἐστί μου κόβαλα παιδὸς ὄντος.</l>
<l>ἐξηπάτων γὰρ τοὺς μαγείρους ἐπιλέγων τοιαυτί·</l>
<l>
<q direct="unspecified">σκέψασθε παῖδες· οὐχ ὁρᾶθʼ; ὥρα νέα, χελιδών.</q>
</l>
<l n="420">οἱ δʼ ἔβλεπον, κἀγὼ ʼν τοσούτῳ τῶν κρεῶν ἔκλεπτον.</l>
</sp>
<sp>
<speaker>Χορός</speaker>
<l>ὦ δεξιώτατον κρέας σοφῶς γε προὐνοήσω·</l>
<l>ὥσπερ ἀκαλήφας ἐσθίων πρὸ χελιδόνων ἔκλεπτες.</l>
</sp>
<sp>
<speaker>Ἀλλαντοπώλης</speaker>
<l>καὶ ταῦτα δρῶν ἐλάνθανόν γʼ· εἰ δʼ οὖν ἴδοι τις αὐτῶν,</l>
<l>ἀποκρυπτόμενος ἐς τὼ κοχώνα τοὺς θεοὺς ἀπώμνυν·</l>
<l n="425">ὥστʼ εἶπʼ ἀνὴρ τῶν ῥητόρων ἰδών με τοῦτο δρῶντα·</l>
<l>
<q direct="unspecified">οὐκ ἔσθʼ ὅπως ὁ παῖς ὅδʼ οὐ τὸν δῆμον ἐπιτροπεύσει.</q>
</l>
</sp>
<sp>
<speaker>Χορός</speaker>
<l>εὖ γε ξυνέβαλεν αὔτʼ· ἀτὰρ δῆλόν γʼ ἀφʼ οὗ ξυνέγνω·</l>
<l>ὁτιὴ ʼπιώρκεις θʼ ἡρπακὼς καὶ κρέας ὁ πρωκτὸς εἶχεν.</l>
</sp>
<sp>
<speaker>Κλέων</speaker>
<l>ἐγώ σε παύσω τοῦ θράσους, οἶμαι δὲ μᾶλλον ἄμφω.</l>
<l n="430">ἔξειμι γάρ σοι λαμπρὸς ἤδη καὶ μέγας καθιείς,</l>
<l>ὁμοῦ ταράττων τήν τε γῆν καὶ τὴν θάλατταν εἰκῇ.</l>
</sp>
<sp>
<speaker>Ἀλλαντοπώλης</speaker>
<l>ἐγὼ δὲ συστείλας γε τοὺς ἀλλᾶντας εἶτʼ ἀφήσω</l>
<l>κατὰ κῦμʼ ἐμαυτὸν οὔριον, κλάειν σε μακρὰ κελεύσας.</l>
</sp>
<sp>
<speaker>Δημοσθένης</speaker>
<l>κἄγωγʼ, ἐάν τι παραχαλᾷ, τὴν ἀντλίαν φυλάξω.</l>
</sp>
<sp>
<speaker>Κλέων</speaker>
<l n="435">οὔτοι μὰ τὴν Δήμητρα καταπροίξει τάλαντα πολλὰ</l>
<l>κλέψας Ἀθηναίων.</l>
</sp>
<sp>
<speaker>Δημοσθένης</speaker>
<l>ἄθρει καὶ τοῦ ποδὸς παρίει·</l>
<l>ὡς οὗτος ἤδη καικίας καὶ συκοφαντίας πνεῖ.</l>
</sp>
<sp>
<speaker>Ἀλλαντοπώλης</speaker>
<l>σὲ δʼ ἐκ Ποτειδαίας ἔχοντʼ εὖ οἶδα δέκα τάλαντα.</l>
</sp>
<sp>
<speaker>Κλέων</speaker>
<l>τί δῆτα; βούλει τῶν ταλάντων ἓν λαβὼν σιωπᾶν;</l>
</sp>
<sp>
<speaker>Χορός</speaker>
<l n="440">ἁνὴρ ἂν ἡδέως λάβοι. τοὺς τερθρίους παρίει·<milestone ed="p" n="441" unit="card"/>
</l>
</sp>
</div2>
<div2 type="pnigos">
<sp>
<speaker>Χορός</speaker>
<l>τὸ πνεῦμʼ ἔλαττον γίγνεται.</l>
</sp>
<sp>
<speaker>Κλέων</speaker>
<l>φεύξει γραφὰς  <gap/>
</l>
<l>ἑκατονταλάντους τέτταρας.</l>
</sp>
<sp>
<speaker>Ἀλλαντοπώλης</speaker>
<l>σὺ δʼ ἀστρατείας γʼ εἴκοσιν,</l>
<l>κλοπῆς δὲ πλεῖν ἢ χιλίας.</l>
</sp>
<sp>
<speaker>Κλέων</speaker>
<l n="445">ἐκ τῶν ἀλιτηρίων σέ φημι</l>
<l>γεγονέναι τῶν τῆς θεοῦ.</l>
</sp>
<sp>
<speaker>Ἀλλαντοπώλης</speaker>
<l>τὸν πάππον εἶναί φημί σου</l>
<l>τῶν δορυφόρων —</l>
</sp>
<sp>
<speaker>Κλέων</speaker>
<l>ποίων; φράσον.</l>
</sp>
<sp>
<speaker>Ἀλλαντοπώλης</speaker>
<l>τῶν Βυρσίνης τῆς Ἱππίου.</l>
</sp>
<sp>
<speaker>Κλέων</speaker>
<l n="450">κόβαλος εἶ.</l>
</sp>
<sp>
<speaker>Ἀλλαντοπώλης</speaker>
<l>πανοῦργος εἶ.</l>
</sp>
<sp>
<speaker>Χορός</speaker>
<l>παῖʼ ἀνδρικῶς.</l>
</sp>
<sp>
<speaker>Κλέων</speaker>
<l>ἰοὺ ἰού,</l>
<l>τύπτουσί μʼ οἱ ξυνωμόται.</l>
</sp>
<sp>
<speaker>Χορός</speaker>
<l>παῖʼ αὐτὸν ἀνδρειότατα, καὶ</l>
<l>γάστριζε καὶ τοῖς ἐντέροις</l>
<l n="455">καὶ τοῖς κόλοις,</l>
<l>χὤπως κολᾷ τὸν ἄνδρα.<milestone ed="p" n="457" unit="card"/>
</l>
</sp>
</div2>
<div2 type="sphragis">
<sp>
<speaker>Χορός</speaker>
<l>ὦ γεννικώτατον κρέας ψυχήν τʼ ἄριστε πάντων,</l>
<l>καὶ τῇ πόλει σωτὴρ φανεὶς ἡμῖν τε τοῖς πολίταις,</l>
<l>ὡς εὖ τὸν ἄνδρα ποικίλως θʼ ὑπῆλθες ἐν λόγοισιν.</l>
<l n="460">πῶς ἄν σʼ ἐπαινέσαιμεν οὕτως ὥσπερ ἡδόμεσθα;<milestone ed="p" n="461" unit="card"/>
</l>
</sp>
</div2>
</div1>
<div1 type="Episode">
<sp>
<speaker>Κλέων</speaker>
<l>ταυτὶ μὰ τὴν Δήμητρά μʼ οὐκ ἐλάνθανεν</l>
<l>τεκταινόμενα τὰ πράγματʼ, ἀλλʼ ἠπιστάμην</l>
<l>γομφούμενʼ αὐτὰ πάντα καὶ κολλώμενα.</l>
</sp>
<sp>
<speaker>Χορός</speaker>
<l>οἴμοι σὺ δʼ οὐδὲν ἐξ ἁμαξουργοῦ λέγεις;</l>
</sp>
<sp>
<speaker>Ἀλλαντοπώλης</speaker>
<l n="465">οὔκουν μʼ ἐν Ἄργει γʼ οἷα πράττεις λανθάνει.</l>
<l>πρόφασιν μὲν Ἀργείους φίλους ἡμῖν ποιεῖ,</l>
<l>ἰδίᾳ δʼ ἐκεῖ Λακεδαιμονίοις ξυγγίγνεται.</l>
<l>καὶ ταῦτʼ ἐφʼ οἷσίν ἐστι συμφυσώμενα</l>
<l>ἐγᾦδʼ· ἐπὶ γὰρ τοῖς δεδεμένοις χαλκεύεται.</l>
</sp>
<sp>
<speaker>Χορός</speaker>
<l n="470">εὖ γʼ εὖ γε, χάλκεὐ ἀντὶ τῶν κολλωμένων.</l>
</sp>
<sp>
<speaker>Ἀλλαντοπώλης</speaker>
<l>καὶ ξυγκροτοῦσιν ἄνδρες αὔτʼ ἐκεῖθεν αὖ,</l>
<l>καὶ ταῦτά μʼ οὔτʼ ἀργύριον οὔτε χρυσίον</l>
<l>διδοὺς ἀναπείσεις οὔτε προσπέμπων φίλους,</l>
<l>ὅπως ἐγὼ ταῦτʼ οὐκ Ἀθηναίοις φράσω.</l>
</sp>
<sp>
<speaker>Κλέων</speaker>
<l n="475">ἐγὼ μὲν οὖν αὐτίκα μάλʼ ἐς βουλὴν ἰὼν</l>
<l>ὑμῶν ἁπάντων τὰς ξυνωμοσίας ἐρῶ,</l>
<l>καὶ τὰς ξυνόδους τὰς νυκτερινὰς τὰς ἐν πόλει,</l>
<l>καὶ πάνθʼ ἃ Μήδοις καὶ βασιλεῖ ξυνόμνυτε,</l>
<l>καὶ τἀκ Βοιωτῶν ταῦτα συντυρούμενα.</l>
</sp>
<sp>
<speaker>Ἀλλαντοπώλης</speaker>
<l n="480">πῶς οὖν ὁ τυρὸς ἐν Βοιωτοῖς ὤνιος;</l>
</sp>
<sp>
<speaker>Κλέων</speaker>
<l>ἐγώ σε νὴ τὸν Ἡρακλέα παραστορῶ.</l>
</sp>
<sp>
<speaker>Χορός</speaker>
<l>ἄγε δὴ σὺ τίνα νοῦν ἢ τίνα ψυχὴν ἔχεις;</l>
<l>νυνί γε δείξεις, εἴπερ ἀπεκρύψω τότε</l>
<l>ἐς τὼ κοχώνα τὸ κρέας, ὡς αὐτὸς λέγεις·</l>
<l n="485">θεύσει γὰρ ᾄξας ἐς τὸ βουλευτήριον,</l>
<l>ὡς οὗτος ἐσπεσὼν ἐκεῖσε διαβαλεῖ</l>
<l>ἡμᾶς ἅπαντας καὶ κράγον κεκράξεται.</l>
</sp>
<sp>
<speaker>Ἀλλαντοπώλης</speaker>
<l>ἀλλʼ εἶμι· πρῶτον δʼ ὡς ἔχω τὰς κοιλίας</l>
<l>καὶ τὰς μαχαίρας ἐνθαδὶ καταθήσομαι.</l>
</sp>
<sp>
<speaker>Δημοσθένης</speaker>
<l n="490">ἔχε νυν, ἄλειψον τὸν τράχηλον τουτῳί,</l>
<l>ἵνʼ ἐξολισθάνειν δύνῃ τὰς διαβολάς.</l>
</sp>
<sp>
<speaker>Ἀλλαντοπώλης</speaker>
<l>ἀλλʼ εὖ λέγεις καὶ παιδοτριβικῶς ταυταγί.</l>
</sp>
<sp>
<speaker>Δημοσθένης</speaker>
<l>ἔχε νυν, ἐπέγκαψον λαβὼν ταδί.</l>
</sp>
<sp>
<speaker>Ἀλλαντοπώλης</speaker>
<l>τί δαί;</l>
</sp>
<sp>
<speaker>Δημοσθένης</speaker>
<l>ἵνʼ ἄμεινον ὦ τᾶν ἐσκοροδισμένος μάχῃ.</l>
<l n="495">καὶ σπεῦδε ταχέως.</l>
</sp>
<sp>
<speaker>Ἀλλαντοπώλης</speaker>
<l>ταῦτα δρῶ.</l>
</sp>
<sp>
<speaker>Δημοσθένης</speaker>
<l>μέμνησό νυν</l>
<l>δάκνειν διαβάλλειν, τοὺς λόφους κατεσθίειν,</l>
<l>χὤπως τὰ κάλλαἰ ἀποφαγὼν ἥξεις πάλιν.<milestone ed="p" n="498" unit="card"/>
</l>
</sp>
</div1>
<div1 type="Parabasis">
<div2 type="prelude">
<sp>
<speaker>Χορός</speaker>
<l>ἄλλʼ ἴθι χαίρων, καὶ πράξειας</l>
<l>κατὰ νοῦν τὸν ἐμόν, καί σε φυλάττοι</l>
<l n="500">Ζεὺς ἀγοραῖος· καὶ νικήσας     </l>
<l>αὖθις ἐκεῖθεν πάλιν ὡς ἡμᾶς</l>
<l>ἔλθοις στεφάνοις κατάπαστος.</l>
<l>ὑμεῖς δʼ ἡμῖν προσέχετε τὸν νοῦν</l>
<l>τοῖς ἀναπαίστοις,</l>
<l n="505">ὦ παντοίας ἤδη Μούσης</l>
<l>πειραθέντες καθʼ ἑαυτούς.<milestone ed="p" n="507" unit="card"/>
</l>
</sp>
</div2>
<div2 type="parabasis">
<sp>
<speaker>Χορός</speaker>
<l>εἰ μέν τις ἀνὴρ τῶν ἀρχαίων κωμῳδοδιδάσκαλος ἡμᾶς</l>
<l>ἠνάγκαζεν λέξοντας ἔπη πρὸς τὸ θέατρον παραβῆναι,</l>
<l>οὐκ ἂν φαύλως ἔτυχεν τούτου· νῦν δʼ ἄξιός ἐσθʼ ὁ ποιητής,</l>
<l n="510">ὅτι τοὺς αὐτοὺς ἡμῖν μισεῖ τολμᾷ τε λέγειν τὰ δίκαια,</l>
<l>καὶ γενναίως πρὸς τὸν τυφῶ χωρεῖ καὶ τὴν ἐριώλην.</l>
<l>ἃ δὲ θαυμάζειν ὑμῶν φησιν πολλοὺς αὐτῷ προσιόντας</l>
<l>καὶ βασανίζειν ὡς οὐχὶ πάλαι χορὸν αἰτοίη καθʼ ἑαυτόν,</l>
<l>ἡμᾶς ὑμῖν ἐκέλευε φράσαι περὶ τούτου. φησὶ γὰρ ἁνὴρ</l>
<l n="515">οὐχ ὑπʼ ἀνοίας τοῦτο πεπονθὼς διατρίβειν, ἀλλὰ νομίζων</l>
<l>κωμῳδοδιδασκαλίαν εἶναι χαλεπώτατον ἔργον ἁπάντων·</l>
<l>πολλῶν γὰρ δὴ πειρασάντων αὐτὴν ὀλίγοις χαρίσασθαι·</l>
<l>ὑμᾶς τε πάλαι διαγιγνώσκων ἐπετείους τὴν φύσιν ὄντας</l>
<l>καὶ τοὺς προτέρους τῶν ποιητῶν ἅμα τῷ γήρᾳ προδιδόντας·</l>
<l n="520">τοῦτο μὲν εἰδὼς ἅπαθε Μάγνης ἅμα ταῖς πολιαῖς κατιούσαις,</l>
<l>ὃς πλεῖστα χορῶν τῶν ἀντιπάλων νίκης ἔστησε τροπαῖα·</l>
<l>πάσας δʼ ὑμῖν φωνὰς ἱεὶς καὶ ψάλλων καὶ πτερυγίζων</l>
<l>καὶ λυδίζων καὶ ψηνίζων καὶ βαπτόμενος βατραχείοις</l>
<l>οὐκ ἐξήρκεσεν, ἀλλὰ τελευτῶν ἐπὶ γήρως, οὐ γὰρ ἐφʼ ἥβης,</l>
<l n="525">ἐξεβλήθη πρεσβύτης ὤν, ὅτι τοῦ σκώπτειν ἀπελείφθη·</l>
<l>εἶτα Κρατίνου μεμνημένος, ὃς πολλῷ ῥεύσας ποτʼ ἐπαίνῳ</l>
<l>διὰ τῶν ἀφελῶν πεδίων ἔρρει, καὶ τῆς στάσεως παρασύρων</l>
<l>ἐφόρει τὰς δρῦς καὶ τὰς πλατάνους καὶ τοὺς ἐχθροὺς προθελύμνους·</l>
<l>ᾆσαι δʼ οὐκ ἦν ἐν ξυμποσίῳ πλὴν <q direct="unspecified">Δωροῖ συκοπέδιλε,</q>
</l>
<l n="530">καὶ <q direct="unspecified">τέκτονες εὐπαλάμων ὕμνων·</q> οὕτως ἤνθησεν ἐκεῖνος.</l>
<l>νυνὶ δʼ ὑμεῖς αὐτὸν ὁρῶντες παραληροῦντʼ οὐκ ἐλεεῖτε,</l>
<l>ἐκπιπτουσῶν τῶν ἠλέκτρων καὶ τοῦ τόνου οὐκέτʼ ἐνόντος</l>
<l>τῶν θʼ ἁρμονιῶν διαχασκουσῶν· ἀλλὰ γέρων ὢν περιέρρει,</l>
<l>ὥσπερ Κοννᾶς, στέφανον μὲν ἔχων αὖον δίψῃ δʼ ἀπολωλώς,</l>
<l n="535">ὃν χρῆν διὰ τὰς προτέρας νίκας πίνειν ἐν τῷ πρυτανείῳ,</l>
<l>καὶ μὴ ληρεῖν ἀλλὰ θεᾶσθαι λιπαρὸν παρὰ τῷ Διονύσῳ.</l>
<l>οἵας δὲ Κράτης ὀργὰς ὑμῶν ἠνέσχετο καὶ στυφελιγμούς,</l>
<l>ὃς ἀπὸ σμικρᾶς δαπάνης ὑμᾶς ἀριστίζων ἀπέπεμπεν,</l>
<l>ἀπὸ κραμβοτάτου στόματος μάττων ἀστειοτάτας ἐπινοίας·</l>
<l n="540">χοὖτος μέντοι μόνος ἀντήρκει, τοτὲ μὲν πίπτων τοτὲ δʼ οὐχί.</l>
<l>ταῦτʼ ὀρρωδῶν διέτριβεν ἀεί, καὶ πρὸς τούτοισιν ἔφασκεν</l>
<l>ἐρέτην χρῆναι πρῶτα γενέσθαι πρὶν πηδαλίοις ἐπιχειρεῖν,</l>
<l>κᾆτʼ ἐντεῦθεν πρῳρατεῦσαι καὶ τοὺς ἀνέμους διαθρῆσαι,</l>
<l>κᾆτα κυβερνᾶν αὐτὸν ἑαυτῷ. τούτων οὖν οὕνεκα πάντων,</l>
<l n="545">ὅτι σωφρονικῶς κοὐκ ἀνοήτως ἐσπηδήσας ἐφλυάρει,</l>
<l>αἴρεσθʼ αὐτῷ πολὺ τὸ ῥόθιον, παραπέμψατʼ ἐφʼ ἕνδεκα κώπαις<milestone ed="p" n="547" unit="card"/>
</l>
</sp>
</div2>
<div2 type="pnigos">
<sp>
<speaker>Χορός</speaker>
<l>θόρυβον χρηστὸν ληναΐτην,</l>
<l>ἵνʼ ὁ ποιητὴς ἀπίῃ χαίρων</l>
<l>κατὰ νοῦν πράξας,</l>
<l n="550">φαιδρὸς λάμποντι μετώπῳ.<milestone ed="p" n="551" unit="card"/>
</l>
</sp>
</div2>
<div2 type="strophe">
<sp>
<speaker>Χορός</speaker>
<l>ἵππιʼ ἄναξ Πόσειδον, ᾧ</l>
<l>χαλκοκρότων ἵππων κτύπος</l>
<l>καὶ χρεμετισμὸς ἁνδάνει</l>
<l>καὶ κυανέμβολοι θοαὶ</l>
<l n="555">μισθοφόροι τριήρεις,</l>
<l>μειρακίων θʼ ἅμιλλα λαμπρυνομένων ἐν ἅρμασιν</l>
<l>καὶ βαρυδαιμονούντων,</l>
<l>δεῦρʼ ἔλθʼ ἐς χορὸν ὦ χρυσοτρίαινʼ ὦ</l>
<l n="560">δελφίνων μεδέων Σουνιάρατε,</l>
<l>ὦ Γεραίστιε παῖ Κρόνου,</l>
<l>Φαρμίωνί τε φίλτατʼ ἐκ</l>
<l>τῶν ἄλλων τε θεῶν Ἀθηναίοις</l>
<l>πρὸς τὸ παρεστός.<milestone ed="p" n="565" unit="card"/>
</l>
</sp>
</div2>
<div2 type="epirrheme">
<sp>
<speaker>Χορός</speaker>
<l n="565">εὐλογῆσαι βουλόμεσθα τοὺς πατέρας ἡμῶν, ὅτι</l>
<l>ἄνδρες ἦσαν τῆσδε τῆς γῆς ἄξιοι καὶ τοῦ πέπλου,</l>
<l>οἵτινες πεζαῖς μάχαισιν ἔν τε ναυφάρκτῳ στρατῷ</l>
<l>πανταχοῦ νικῶντες ἀεὶ τήνδʼ ἐκόσμησαν πόλιν·</l>
<l>οὐ γὰρ οὐδεὶς πώποτʼ αὐτῶν τοῦς ἐναντίους ἰδὼν</l>
<l n="570">ἠρίθμησεν, ἀλλʼ ὁ θυμὸς εὐθὺς ἦν Ἀμυνίας·</l>
<l>εἰ δέ που πέσοιεν ἐς τὸν ὦμον ἐν μάχῃ τινί,</l>
<l>τοῦτʼ ἀπεψήσαντʼ ἄν, εἶτʼ ἠρνοῦντο μὴ πεπτωκέναι,</l>
<l>ἀλλὰ διεπάλαιον αὖθις. καὶ στρατηγὸς οὐδʼ ἂν εἷς</l>
<l>τῶν πρὸ τοῦ σίτησιν ᾔτησʼ ἐρόμενος Κλεαίνετον·</l>
<l n="575">νῦν δʼ ἐὰν μὴ προεδρίαν φέρωσι καὶ τὰ σιτία,</l>
<l>οὐ μαχεῖσθαί φασιν. ἡμεῖς δʼ ἀξιοῦμεν τῇ πόλει</l>
<l>προῖκα γενναίως ἀμύνειν καὶ θεοῖς ἐγχωρίοις.</l>
<l>καὶ πρὸς οὐκ αἰτοῦμεν οὐδὲν πλὴν τοσουτονὶ μόνον·</l>
<l>ἤν ποτʼ εἰρήνη γένηται καὶ πόνων παυσώμεθα,</l>
<l n="580">μὴ φθονεῖθʼ ἡμῖν κομῶσι μηδʼ ἀπεστλεγγισμένοις.<milestone ed="p" n="581" unit="card"/>
</l>
</sp>
</div2>
<div2 type="antistrophe">
<sp>
<speaker>Χορός</speaker>
<l>Ὦ πολιοῦχε Παλλάς, ὦ</l>
<l>τῆς ἱερωτάτης ἁπασῶν</l>
<l>πολέμῳ τε καὶ ποιηταῖς</l>
<l>δυνάμει θʼ ὑπερφερούσης</l>
<l n="585">μεδέουσα χώρας,</l>
<l>δεῦρʼ ἀφικοῦ λαβοῦσα τὴν</l>
<l>ἐν στρατιαῖς τε καὶ μάχαις</l>
<l>ἡμετέραν ξυνεργὸν</l>
<l>Νίκην, ἣ χορικῶν ἐστιν ἑταίρα</l>
<l n="590">τοῖς τʼ ἐχθροῖσι μεθʼ ἡμῶν στασιάζει.</l>
<l>νῦν οὖν δεῦρο φάνηθι· δεῖ</l>
<l>γὰρ τοῖς ἀνδράσι τοῖσδε πάσῃ</l>
<l>τέχνῃ πορίσαι σε νίκην</l>
<l>εἴπερ ποτὲ καὶ νῦν.<milestone ed="p" n="595" unit="card"/>
</l>
</sp>
</div2>
<div2 type="antepirrheme">
<sp>
<speaker>Χορός</speaker>
<l n="595">ἃ ξύνισμεν τοῖσιν ἵπποις, βουλόμεσθʼ ἐπαινέσαι.</l>
<l>ἄξιοι δʼ εἴσʼ εὐλογεῖσθαι· πολλὰ γὰρ δὴ πάγματα</l>
<l>ξυνδιήνεγκαν μεθʼ ἡμῶν, ἐσβολάς τε καὶ μάχας.</l>
<l>ἀλλὰ τἀν τῇ μὲν αὐτῶν οὐκ ἄγαν θαυμάζομεν,</l>
<l>ὡς ὅτʼ ἐς τὰς ἱππαγωγοὺς εἰσεπήδων ἀνδρικῶς,</l>
<l n="600">πριάμενοι κώθωνας, οἱ δὲ καὶ σκόροδα καὶ κρόμμυα·</l>
<l>εἶτα τὰς κώπας λαβόντες ὥσπερ ἡμεῖς οἱ βροτοὶ</l>
<l>ἐμβαλόντες ἀνεβρύαξαν, ‘ἱππαπαῖ, τίς ἐμβαλεῖ;</l>
<l>ληπτέον μᾶλλον. τί δρῶμεν; οὐκ ἐλᾷς ὦ σαμφόρα;’</l>
<l>ἐξεπήδων τʼ ἐς Κόρινθον· εἶτα δʼ οἱ νεώτεροι</l>
<l n="605">ταῖς ὁπλαῖς ὤρυττον εὐνὰς καὶ μετῇσαν στρώματα·</l>
<l>ἤσθιον δὲ τοὺς παγούρους ἀντὶ ποίας Μηδικῆς,</l>
<l>εἴ τις ἐξέρποι θύραζε κἀκ βυθοῦ θηρώμενοι·</l>
<l>ὥστʼ ἔφη Θέωρος εἰπεῖν καρκίνον Κορίνθιον,</l>
<l>‘δεινά γʼ ὦ Πόσειδον εἰ μήτʼ ἐν βυθῷ δυνήσομαι</l>
<l n="610">μήτε γῇ μήτʼ ἐν θαλάττῃ διαφυγεῖν τοὺς ἱππέας.’<milestone ed="p" n="611" unit="card"/>
</l>
</sp>
</div2>
</div1>
<div1 type="Lyric-Scene">
<sp>
<speaker>Χορός</speaker>
<l>ὦ φίλτατʼ ἀνδρῶν καὶ νεανικώτατε.</l>
<l>ὅσην ἀπὼν παρέσχες ἡμῖν φροντίδα·</l>
<l>καὶ νῦν ἐπειδὴ σῶς ἐλήλυθας πάλιν,</l>
<l>ἄγγειλον ἡμῖν πῶς τὸ πρᾶγμʼ ἠγωνίσω.</l>
</sp>
<sp>
<speaker>Ἀλλαντοπώλης</speaker>
<l n="615">τί δʼ ἄλλο γʼ εἰ μὴ Νικόβουλος ἐγενόμην;<milestone ed="p" n="616" unit="card"/>
</l>
</sp>
<div2 type="strophe">
<sp>
<speaker>Χορός</speaker>
<l>νῦν ἄρʼ ἄξιόν γε πᾶσίν ἐστιν ἐπολολύξαι.</l>
<l>ὦ καλὰ λέγων πολὺ δʼ ἀμείνονʼ ἔτι τῶν λόγων</l>
<l>ἐργασάμενʼ, εἴθʼ ἐπέλθοις</l>
<l>ἅπαντά μοι σαφῶς·</l>
<l n="620">ὡς ἐγώ μοι δοκῶ</l>
<l>κἂν μακρὰν ὁδὸν διελθεῖν</l>
<l>ὥστʼ ἀκοῦσαι. πρὸς τάδʼ ὦ βέλτιστε</l>
<l>θαρρήσας λέγʼ, ὡς, ἅπαντες</l>
<l n="623b">ἡδόμεσθά σοι.<milestone ed="p" n="624" unit="card"/>
</l>
</sp>
</div2>
<div2 type="iambics">
<sp>
<speaker>Ἀλλαντοπώλης</speaker>
<l>καὶ μὴν ἀκοῦσαί γʼ ἄξιον τῶν πραγμάτων.</l>
<l n="625">εὐθὺς γὰρ αὐτοῦ κατόπιν ἐνθένδʼ ἱέμην·</l>
<l>ὁ δʼ ἄρʼ ἔνδον ἐλασίβροντʼ ἀναρρηγνὺς ἔπη</l>
<l>τερατευόμενος ἤρειδε κατὰ τῶν ἱππέων,</l>
<l>κρημνοὺς †ἐρείδων† καὶ ξυνωμότας λέγων</l>
<l>πιθανώταθʼ· ἡ βουλὴ δʼ ἅπασʼ ἀκροωμένη</l>
<l n="630">ἐγένεθʼ ὑπʼ αὐτοῦ ψευδατραφάξυος πλέα,</l>
<l>κἄβλεψε νᾶπυ καὶ τὰ μέτωπʼ ἀνέσπασεν.</l>
<l>κἄγωγʼ ὅτε δὴ γʼνων ἐνδεχομένην τοὺς λόγους</l>
<l>καὶ τοῖς φενακισμοῖσιν ἐξαπατωμένην,</l>
<l>
<q direct="unspecified">ἄγε δὴ Σκίταλοι καὶ Φένακες,</q> ἦν δʼ ἐγώ,</l>
<l n="635">‘Βερέσχεθοί τε καὶ Κόβαλοι καὶ Μόθων,</l>
<l>ἀγορά τʼ ἐν ᾗ παῖς ὢν ἐπαιδεύθην ἐγώ,</l>
<l>νῦν μοι φράσος καὶ γλῶτταν εὔπορον δότε</l>
<l>φωνήν τʼ ἀναιδῆ.’ ταῦτα φροντίζοντί μοι</l>
<l>ἐκ δεξιᾶς ἀπέπαρδε καταπύγων ἀνήρ.</l>
<l n="640">κἀγὼ προσέκυσα· κᾆτα τῷ πρωκτῷ θενὼν</l>
<l>τὴν κιγκλίδʼ ἐξήραξα κἀναχανὼν μέγα</l>
<l>ἀνέκραγον· ‘ὦ βουλὴ λόγους ἀγαθοὺς φέρων</l>
<l>εὐαγγελίσασθαι πρῶτον ὑμῖν βούλομαι·</l>
<l>ἐξ οὗ γὰρ ἡμῖν ὁ πόλεμος κατερράγη,</l>
<l n="645">οὐπώποτʼ ἀφύας εἶδον ἀξιωτέρας.’</l>
<l>τῶν δʼ εὐθέως τὰ πρόσωπα διεγαλήνισεν·</l>
<l>εἶτʼ ἐστεφάνουν μʼ εὐαγγέλια· κἀγὼ φρασα</l>
<l>αὐτοῖς ἀπόρρητον ποιησάμενος ταχύ,</l>
<l>ἵνα τὰς ἀφύας ὠνοῖντο πολλὰς τοὐβολοῦ,</l>
<l n="650">τῶν δημιουργῶν ξυλλαβεῖν τὰ τρύβλια.</l>
<l>οἱ δʼ ἀνεκρότησαν καὶ πρὸς ἔμʼ ἐκεχήνεσαν.</l>
<l>ὁ δʼ ὑπονοήσας ὁ Παφλαγών, εἰδὼς ἄρα</l>
<l>οἶς ἥδεθʼ ἡ βουλὴ μάλιστα ῥήμασιν,</l>
<l>γνώμην ἔλεξεν· ‘ἄνδρες, ἤδη μοι δοκεῖ</l>
<l n="655">ἐπὶ συμφοραῖς ἀγαθαῖσιν εἰσηγγελμέναις</l>
<l>εὐαγγέλια θύειν ἑκατὸν βοῦς τῇ θεῷ.’</l>
<l>ἐπένευσεν εἰς ἐκεῖνον ἡ βουλὴ πάλιν.<milestone ed="p" n="658" unit="card"/>
</l>
<l>κἄγωγʼ ὅτε δὴ γʼνων τοῖς βολίτοις ἡττημένος,</l>
<l>διακοσίαισι βουσὶν ὑπερηκόντισα,</l>
<l n="660">τῇ δʼ Ἀγροτέρᾳ κατὰ χιλιῶν παρῄνεσα</l>
<l>εὐχὴν ποιήσασθαι χιμάρων εἰς αὔριον,</l>
<l>αἱ τριχίδες εἰ γενοίαθʼ ἑκατὸν τοὐβολοῦ.</l>
<l>ἐκαραδόκησεν εἰς ἔμʼ ἡ βουλὴ πάλιν.</l>
<l>ὁ δὲ ταῦτʼ ἀκούσας ἐκπλαγεὶς ἐφληνάφα.</l>
<l n="665">κᾆθʼ εἷλκον αὐτὸν οἱ πρυτάνεις χοἰ τοξόται.</l>
<l>οἱ δʼ ἐθορύβουν περὶ τῶν ἀφύων ἑστηκότες·</l>
<l>ὁ δʼ ἠντεβόλει γʼ αὐτοὺς ὀλίγον μεῖναι χρόνον,</l>
<l>‘ἵνʼ ἅτθʼ ὁ κῆρυξ οὑκ Λακεδαίμονος λέγει</l>
<l>πύθησθʼ, ἀφῖκται γὰρ περὶ σπονδῶν,’ λέγων.</l>
<l n="670">οἱ δʼ ἐξ ἑνὸς στόματος ἅπαντες ἀνέκραγον·</l>
<l>‘νυνὶ περὶ σπονδῶν; ἐπειδή γʼ ὦ μέλε</l>
<l>ᾔσθοντο τὰς ἀφύας παρʼ ἡμῖν ἀξίας.</l>
<l>οὐ δεόμεθα σπονδῶν· ὁ πόλεμος ἑρπέτω.’</l>
<l>ἐκεκράγεσάν τε τοὺς πρυτάνεις ἀφιέναι·</l>
<l n="675">εἶθʼ ὑπερεπήδων τοὺς δρυφάκτους πανταχῇ.</l>
<l>ἐγὼ δὲ τὰ κορίαννʼ ἐπριάμην ὑποδραμὼν</l>
<l>ἅπαντα τά τε γήτεἰ ὅσʼ ἦν ἐν τἀγορᾷ·</l>
<l>ἔπειτα ταῖς ἀφύαις ἐδίδουν ἡδύσματα</l>
<l>ἀποροῦσιν αὐτοῖς προῖκα κἀχαριζόμην.</l>
<l n="680">οἱ δʼ ὑπερεπῄνουν ὑπερεπύππαζόν τέ με</l>
<l>ἅπαντες οὕτως ὥστε τὴν βουλὴν ὅλην</l>
<l>ὀβολοῦ κοριάννοις ἀναλαβὼν ἐλήλυθα.<milestone ed="p" n="683" unit="card"/>
</l>
</sp>
</div2>
<div2 type="antistrophe">
<sp>
<speaker>Χορός</speaker>
<l>πάντα τοι πέπραγας οἷα χρὴ τὸν εὐτυχοῦντα·</l>
<l>ηὗρε δʼ ὁ πανοῦργος ἕτερον πολὺ πανουργίαις</l>
<l n="685">μείζοσι κεκασμένον</l>
<l>καὶ δόλοισι ποικίλοις</l>
<l>ῥήμασίν θʼ αἱμύλοις.</l>
<l>ἀλλʼ ὅπως ἀγωνιεῖ φρόντιζε</l>
<l>τἀπίλοιπʼ ἄριστα·</l>
<l>συμμάχους δʼ ἡμᾶς ἔχων εὔνους</l>
<l n="690">ἐπίστασαι πάλαι.<milestone ed="p" n="691" unit="card"/>
</l>
</sp>
</div2>
<div2 type="iambics">
<sp>
<speaker>Ἀλλαντοπώλης</speaker>
<l>καὶ μὴν ὁ Παφλαγὼν οὑτοσὶ προσέρχεται,</l>
<l>ὠθῶν κολόκυμα καὶ ταράττων καὶ κυκῶν,</l>
<l>ὡς δὴ καταπιόμενός με. μορμὼ τοῦ θράσους.</l>
</sp>
<sp>
<speaker>Κλέων</speaker>
<l>εἰ μή σʼ ἀπολέσαιμʼ, εἴ τι τῶν αὐτῶν ἐμοὶ</l>
<l n="695">ψευδῶν ἐνείη, διαπέσοιμι πανταχῇ.</l>
</sp>
<sp>
<speaker>Ἀλλαντοπώλης</speaker>
<l>ἥσθην ἀπειλαῖς, ἐγέλασα ψολοκομπίαις,</l>
<l>ἀπεπυδάρισα μόθωνα, περιεκόκκασα.</l>
</sp>
<sp>
<speaker>Κλέων</speaker>
<l>οὔτοι μὰ τὴν Δήμητρʼ, ἐὰν μή σʼ ἐκφάγω</l>
<l>ἐκ τῆσδε τῆς γῆς, οὐδέποτε βιώσομαι.</l>
</sp>
<sp>
<speaker>Ἀλλαντοπώλης</speaker>
<l n="700">ἣν μὴ κʼφάγῃς; ἐγὼ δέ γʼ, ἢν μή σʼ ἐκπίω</l>
<l>κἀπεκροφήσας αὐτὸς ἐπιδιαρραγῶ.</l>
</sp>
<sp>
<speaker>Κλέων</speaker>
<l>ἀπολῶ σε νὴ τὴν προεδρίαν τὴν ἐκ Πύλου.</l>
</sp>
<sp>
<speaker>Ἀλλαντοπώλης</speaker>
<l>ἰδοὺ προεδρίαν· οἷον ὅψομαί σʼ ἐγὼ</l>
<l>ἐκ τῆς προεδρίας ἔσχατον θεώμενον.</l>
</sp>
<sp>
<speaker>Κλέων</speaker>
<l n="705">ἐν τῷ ξύλῳ δήσω σε νὴ τὸν οὐρανόν.</l>
</sp>
<sp>
<speaker>Ἀλλαντοπώλης</speaker>
<l>ὡς ὀξύθυμος. φέρε τί σοι δῶ καταφαγεῖν;</l>
<l>ἐπὶ τῷ φάγοις ἥδιστʼ ἄν; ἐπὶ βαλλαντίῳ;</l>
</sp>
<sp>
<speaker>Κλέων</speaker>
<l>ἐξαρπάσομαί σου τοῖς ὄνυξι τἄντερα.</l>
</sp>
<sp>
<speaker>Ἀλλαντοπώλης</speaker>
<l>ἀπονυχιῶ σου τἀν πρυτανείῳ σιτία.</l>
</sp>
<sp>
<speaker>Κλέων</speaker>
<l n="710">ἕλξω σε πρὸς τὸν δῆμον, ἵνα δῷς μοι δίκην.</l>
</sp>
<sp>
<speaker>Ἀλλαντοπώλης</speaker>
<l>κἀγὼ δέ σʼ ἕλξω καὶ διαβαλῶ πλείονα.</l>
</sp>
<sp>
<speaker>Κλέων</speaker>
<l>ἀλλʼ ὦ πόνηρε σοὶ μὲν οὐδὲν πείθεται·</l>
<l>ἐγὼ δʼ ἐκείνου καταγελῶ γʼ ὅσον θέλω.</l>
</sp>
<sp>
<speaker>Ἀλλαντοπώλης</speaker>
<l>ὡς σφόδρα σὺ τὸν δῆμον σεαυτοῦ νενόμικας.</l>
</sp>
<sp>
<speaker>Κλέων</speaker>
<l n="715">ἐπίσταμαι γὰρ αὐτὸν οἷς ψωμίζεται.</l>
</sp>
<sp>
<speaker>Ἀλλαντοπώλης</speaker>
<l>κᾆθʼ ὥσπερ αἱ τίτθαι γε σιτίζεις κακῶς.</l>
<l>μασώμενος γὰρ τῷ μὲν ὀλίγον ἐντίθης,</l>
<l>αὐτὸς δʼ ἐκείνου τριπλάσιον κατέσπακας.</l>
</sp>
<sp>
<speaker>Κλέων</speaker>
<l>καὶ νὴ Δίʼ ὑπό γε δεξιότητος τῆς ἐμῆς</l>
<l n="720">δύναμαι ποιεῖν τὸν δῆμον εὐρὺν καὶ στενόν.</l>
</sp>
<sp>
<speaker>Ἀλλαντοπώλης</speaker>
<l>χὠ πρωκτὸς οὑμὸς τουτογὶ σοφίζεται.</l>
</sp>
<sp>
<speaker>Κλέων</speaker>
<l>οὐκ ὦγάθʼ ἐν βουλῇ με δόξεις καθυβρίσαι.</l>
<l>ἴωμεν ἐς τὸν δῆμον.</l>
</sp>
<sp>
<speaker>Ἀλλαντοπώλης</speaker>
<l>οὐδὲν κωλύει·</l>
<l>ἰδοὺ βάδιζε, μηδὲν ἡμᾶς ἰσχέτω.</l>
</sp>
<sp>
<speaker>Κλέων</speaker>
<l n="725">ὦ Δῆμε δεῦρʼ ἔξελθε.</l>
</sp>
<sp>
<speaker>Ἀλλαντοπώλης</speaker>
<l>νὴ Δίʼ ὦ πάτερ</l>
<l>ἔξελθε δῆτʼ.</l>
</sp>
<sp>
<speaker>Κλέων</speaker>
<l>ὦ Δημίδιον <add>ὦ</add> φίλτατον</l>
<l>ἔξελθʼ, ἵνʼ εἰδῇς οἷα περιυβρίζομαι.<milestone ed="p" n="728" unit="card"/>
</l>
</sp>
<sp>
<speaker>Δῆμος</speaker>
<l>τίνες οἱ βοῶντες; οὐκ ἄπιτʼ ἀπὸ τῆς θύρας;</l>
<l>τὴν εἰρεσιώνην μου κατεσπαράξατε.</l>
<l n="730">τίς ὦ Παφλαγὼν ἀδικεῖ σε;</l>
</sp>
<sp>
<speaker>Κλέων</speaker>
<l>διὰ σὲ τύπτομαι</l>
<l>ὑπὸ τουτουὶ καὶ τῶν νεανίσκων.</l>
</sp>
<sp>
<speaker>Δῆμος</speaker>
<l>τιή;</l>
</sp>
<sp>
<speaker>Κλέων</speaker>
<l>ὁτιὴ φιλῶ σʼ ὦ Δῆμʼ ἐραστής τʼ εἰμὶ σός.</l>
</sp>
<sp>
<speaker>Δῆμος</speaker>
<l>σὺ δʼ εἶ τίς ἐτεόν;</l>
</sp>
<sp>
<speaker>Ἀλλαντοπώλης</speaker>
<l>ἀντεραστὴς τουτουί,</l>
<l>ἐρῶν πάλαι σου βουλόμενός τέ σʼ εὖ ποιεῖν,</l>
<l n="735">ἄλλοι τε πολλοὶ καὶ καλοί τε κἀγαθοί.</l>
<l>ἀλλʼ οὐχ οἷοί τʼ ἐσμὲν διὰ τουτονί. σὺ γὰρ</l>
<l>ὅμοιος εἶ τοῖς παισὶ τοῖς ἐρωμένοις·</l>
<l>τοὺς μὲν καλούς τε κἀγαθοὺς οὐ προσδέχει,</l>
<l>σαυτὸν δὲ λυχνοπώλαισι καὶ νευρορράφοις</l>
<l n="740">καὶ σκυτοτόμοις καὶ βυρσοπώλαισιν δίδως.·</l>
</sp>
<sp>
<speaker>Κλέων</speaker>
<l>εὖ γὰρ ποιῶ τὸν δῆμον.</l>
</sp>
<sp>
<speaker>Ἀλλαντοπώλης</speaker>
<l>εἰπέ νυν τί δρῶν;</l>
</sp>
<sp>
<speaker>Κλέων</speaker>
<l>ὅ τι; †τῶν στρατηγῶν ὑποδραμὼν τῶν ἐκ Πύλου, †</l>
<l>πλεύσας ἐκεῖσε, τοὺς Λάκωνας ἤγαγον.</l>
</sp>
<sp>
<speaker>Ἀλλαντοπώλης</speaker>
<l>ἐγὼ δὲ περιπατῶν γʼ ἀπʼ ἐργαστηρίου</l>
<l n="745">ἕψοντος ἑτερου τὴν χύτραν ὑφειλόμην.</l>
</sp>
<sp>
<speaker>Κλέων</speaker>
<l>καὶ μὴν ποιήσας αὐτίκα μάλʼ ἐκκλησίαν</l>
<l>ὦ Δῆμʼ ἵνʼ εἰδῇς ὁπότερος νῷν ἐστί σοι</l>
<l>εὐνούστερος, διάκρινον, ἵνα τοῦτον φιλῇς.</l>
</sp>
<sp>
<speaker>Ἀλλαντοπώλης</speaker>
<l>ναὶ ναὶ διάκρινον δῆτα, πλὴν μὴ ʼν τῇ πυκνί.</l>
</sp>
<sp>
<speaker>Δῆμος</speaker>
<l n="750">οὐκ ἂν καθιζοίμην ἐν ἄλλῳ χωρίῳ.</l>
<l>ἀλλʼ ἐς τὸ πρόσθε. χρὴ παρεῖνʼ ἐς τὴν πύκνα.</l>
</sp>
<sp>
<speaker>Ἀλλαντοπώλης</speaker>
<l>οἴμοι κακοδαίμων ὡς ἀπόλωλʼ. ὁ γὰρ γέρων</l>
<l>οἴκοι μὲν ἀνδρῶν ἐστι δεξιώτατος,</l>
<l>ὅταν δʼ ἐπὶ ταυτησὶ καθῆται τῆς πέτρας,</l>
<l n="755">κέχηνεν ὥσπερ ἐμποδίζων ἰσχάδας.<milestone ed="p" n="756" unit="card"/>
</l>
</sp>
</div2>
</div1>
<div1 type="Agon">
<div2 type="strophe">
<sp>
<speaker>Χορός</speaker>
<l>νῦν δή σε πάντα δεῖ κάλων ἐξιέναι σεαυτοῦ,</l>
<l>καὶ λῆμα θούριον φορεῖν καὶ λόγους ἀφύκτους</l>
<l>ὅτοισι τόνδʼ ὑπερβαλεῖ. ποικίλος γὰρ ἁνὴρ</l>
<l>κἀκ τῶν ἀμηχάνων πόρους εὐμήχανος πορίζειν.</l>
<l n="760">πρὸς ταῦθʼ ὅπως ἔξει πολὺς καὶ λαμπρὸς ἐς τὸν ἄνδρα.<milestone ed="p" n="761" unit="card"/>
</l>
</sp>
</div2>
<div2 type="Katakeleusmos">
<sp>
<speaker>Χορός</speaker>
<l>ἀλλὰ φυλάττου καὶ πρὶν ἐκεῖνον προσκεῖσθαί σοι πρότερος σὺ</l>
<l>τοὺς δελφῖνας μετεωρίζου καὶ τὴν ἄκατον παραβάλλου.<milestone ed="p" n="763" unit="card"/>
</l>
</sp>
</div2>
<div2 type="Epirrheme">
<sp>
<speaker>Κλέων</speaker>
<l>τῇ μὲν δεσποίνῃ Ἀθηναίᾳ τῇ τῆς πόλεως μεδεούσῃ</l>
<l>εὔχομαι, εἰ μὲν περὶ τὸν δῆμον τὸν Ἀθηναίων γεγένημαι</l>
<l n="765">βέλτιστος ἀνὴρ μετὰ Λυσικλέα καὶ Κύνναν καὶ Σαλαβακχώ,</l>
<l>ὥσπερ νυνὶ μηδὲν δράσας δειπνεῖν ἐν πρυτανείῳ·</l>
<l>εἰ δέ σε μισῶ καὶ μὴ περὶ σοῦ μάχομαι μόνος ἀντιβεβηκώς,</l>
<l>ἀπολοίμην καὶ διαπρισθείην κατατμηθείην τε λέπαδνα.</l>
</sp>
<sp>
<speaker>Ἀλλαντοπώλης</speaker>
<l>κἄγωγʼ ὦ Δῆμʼ, εἰ μή σε φιλῶ καὶ μὴ στέργω, κατατμηθεὶς</l>
<l n="770">ἑψοίμην ἐν περικομματίοις· κεἰ μὴ τούτοισι πέποιθας,</l>
<l>ἐπὶ ταυτησὶ κατακνησθείην ἐν μυττωτῷ μετὰ τυροῦ,</l>
<l>καὶ τῇ κρεάγρᾳ τῶν ὀρχιπέδων ἑλκοίμην ἐς Κεραμεικόν.</l>
</sp>
<sp>
<speaker>Κλέων</speaker>
<l>καὶ πῶς ἂν ἐμοῦ μᾶλλόν σε φιλῶν ὦ Δῆμε γένοιτο πολίτης;</l>
<l>ὃς πρῶτα μὲν ἡνίκʼ ἐβούλευον σοὶ χρήματα πλεῖστʼ ἀπέδειξα</l>
<l n="775">ἐν τῷ κοινῷ, τοὺς μὲν στρεβλῶν τοὺς δʼ ἄγχων τοὺς δὲ μεταιτῶν,</l>
<l>οὐ φροντίζων τῶν ἰδιωτῶν οὐδενός, εἰ σοὶ χαριοίμην.</l>
</sp>
<sp>
<speaker>Ἀλλαντοπώλης</speaker>
<l>τοῦτο μὲν ὦ Δῆμʼ οὐδὲν σεμνόν· κἀγὼ γὰρ τοῦτό σε δράσω.</l>
<l>ἁρπάζων γὰρ τοὺς ἄρτους σοι τοὺς ἀλλοτρίους παραθήσω.</l>
<l>ὡς δʼ οὐχὶ φιλεῖ σʼ οὐδʼ ἔστʼ εὔνους, τοῦτʼ αὐτό σε πρῶτα διδάξω,</l>
<l n="780">ἀλλʼ ἢ διὰ τοῦτʼ αὔθʼ ὁτιή σου τῆς ἀνθρακιᾶς ἀπολαύει.</l>
<l>σὲ γάρ, ὃς Μήδοισι διεξιφίσω περὶ τῆς χώρας Μαραθῶνι,</l>
<l>καὶ νικήσας ἡμῖν μεγάλως ἐγγλωττοτυπεῖν παρέδωκας,</l>
<l>ἐπὶ ταῖσι πέτραις οὐ φροντίζει σκληρῶς σε καθήμενον οὕτως,</l>
<l>οὐχ ὥσπερ ἐγὼ ῥαψάμενός σοι τουτὶ φέρω. ἀλλʼ ἐπαναίρου,</l>
<l n="785">κᾆτα καθίζου μαλακῶς, ἵνα μὴ τρίβῃς τὴν ἐν Σαλαμῖνι.</l>
</sp>
<sp>
<speaker>Δῆμος</speaker>
<l>ἄνθρωπε τίς εἶ; μῶν ἔκγονος εἶ τῶν Ἁρμοδίου τις ἐκείνων;</l>
<l>τοῦτό γέ τοί σου τοὔργον ἀληθῶς γενναῖον καὶ φιλόδημον.</l>
</sp>
<sp>
<speaker>Κλέων</speaker>
<l>ὡς ἀπὸ μικρῶν εὔνους αὐτῷ θωπευματίων γεγένησαι.</l>
</sp>
<sp>
<speaker>Ἀλλαντοπώλης</speaker>
<l>καὶ σὺ γὰρ αὐτὸν πολὺ μικροτέροις τούτων δελεάσμασιν εἷλες.<milestone ed="p" n="790" unit="card"/>
</l>
</sp>
<sp>
<speaker>Κλέων</speaker>
<l n="790">καὶ μὴν εἴ πού τις ἀνὴρ ἐφάνη τῷ δήμῳ μᾶλλον ἀμύνων</l>
<l>ἢ μᾶλλον ἐμοῦ σε φιλῶν, ἐθέλω περὶ τῆς κεφαλῆς περιδόσθαι.</l>
</sp>
<sp>
<speaker>Ἀλλαντοπώλης</speaker>
<l>καὶ πῶς σὺ φιλεῖς, ὃς τοῦτον ὁρῶν οἰκοῦντʼ ἐν ταῖς φιδάκναισι</l>
<l>καὶ γυπαρίοις καὶ πυργιδίοις ἔτος ὄγδοον οὐκ ἐλεαίρεις,</l>
<l>ἀλλὰ καθείρξας αὐτὸν βλίττεις; Ἀρχεπτολέμου δὲ φέροντος</l>
<l n="795">τὴν εἰρήνην ἐξεσκέδασας, τὰς πρεσβείας τʼ ἀπελαύνεις</l>
<l>ἐκ τῆς πόλεως ῥαθαπυγίζων, αἳ τὰς σπονδὰς προκαλοῦνται.</l>
</sp>
<sp>
<speaker>Κλέων</speaker>
<l>ἵνα γʼ Ἑλλήνων ἄρξῃ πάντων. ἔστι γὰρ ἐν τοῖς λογίοισιν</l>
<l>ὡς τοῦτον δεῖ ποτʼ ἐν Ἀρκαδίᾳ πεντώβολον ἡλιάσασθαι,</l>
<l>ἢν ἀναμείνῃ· πάντως δʼ αὐτὸν θρέψω γʼὼ καὶ θεραπεύσω,</l>
<l n="800">ἐξευρίσκων εὖ καὶ μιαρῶς ὁπόθεν τὸ τριώβολον ἕξει.</l>
</sp>
<sp>
<speaker>Ἀλλαντοπώλης</speaker>
<l>οὐχ ἵνα γʼ ἄρξῃ μὰ Δίʼ Ἀρκαδίας προνοούμενος, ἀλλʼ ἵνα μᾶλλον</l>
<l>σὺ μὲν ἁρπάζῃς καὶ δωροδοκῇς παρὰ τῶν πόλεων, ὁ δὲ δῆμος</l>
<l>ὑπὸ τοῦ πολέμου καὶ τῆς ὁμίχλης ἃ πανουργεῖς μὴ καθορᾷ σου,</l>
<l>ἀλλʼ ὑπʼ ἀνάγκης ἅμα καὶ χρείας καὶ μισθοῦ πρός σε κεχήνῃ.</l>
<l n="805">ἢν δέ ποτʼ εἰς ἀγρὸν οὗτος ἀπελθὼν εἰρηναῖος διατρίψῃ,</l>
<l>καὶ χῖδρα φαγὼν ἀναθαρρήσῃ καὶ στεμφύλῳ ἐς λόγον ἔλθῃ,</l>
<l>γνώσεται οἵων ἀγαθῶν αὐτὸν τῇ μισθοφορᾷ παρεκόπτου·</l>
<l>εἶθʼ ἥξει σοι δριμὺς ἄγροικος κατὰ σοῦ τὴν ψῆφον ἰχνεύων.</l>
<l>ἃ σὺ γιγνώσκων τόνδʼ ἐξαπατᾷς καὶ ὀνειροπολεῖς περὶ σαυτοῦ.</l>
</sp>
<sp>
<speaker>Κλέων</speaker>
<l n="810">οὔκουν δεινὸν ταυτί σε λέγειν δῆτʼ ἔστʼ ἐμὲ καὶ διαβάλλειν</l>
<l>πρὸς Ἀθηναίους καὶ τὸν δῆμον, πεποιηκότα πλείονα χρηστὰ</l>
<l>νὴ τὴν Δήμητρα Θεμιστοκλέους πολλῷ περὶ τὴν πόλιν ἤδη;</l>
</sp>
<sp>
<speaker>Ἀλλαντοπώλης</speaker>
<l>ὦ πόλις Ἄργους κλύεθʼ οἷα λέγει. σὺ Θεμιστοκλεῖ ἀντιφερίζεις;</l>
<l>ὃς ἐποίησεν τὴν πόλιν ἡμῶν μεστὴν εὑρὼν ἐπιχειλῆ,</l>
<l n="815">καὶ πρὸς τούτοις ἀριστώσῃ τὸν Πειραιᾶ προσέμαξεν,</l>
<l>ἀφελών τʼ οὐδὲν τῶν ἀρχαίων ἰχθῦς καινοὺς παρέθηκεν·</l>
<l>σὺ δʼ Ἀθηναίους ἐζήτησας μικροπολίτας ἀποφῆναι</l>
<l>διατειχίζων καὶ χρησμῳδῶν, ὁ Θεμιστοκλεῖ ἀντιφερίζων.</l>
<l>κἀκεῖνος μὲν φεύγει τὴν γῆν σὺ δʼ Ἀχιλλείων ἀπομάττει.</l>
</sp>
<sp>
<speaker>Κλέων</speaker>
<l n="820">οὔκουν ταυτὶ δεινὸν ἀκούειν ὦ Δῆμʼ ἐστίν μʼ ὑπὸ τούτου,</l>
<l>ὁτιή σε φιλῶ;</l>
</sp>
<sp>
<speaker>Δῆμος</speaker>
<l>παὖ ὦ οὗτος, καὶ μὴ σκέρβολλε πονηρά.</l>
<l>πολλοῦ δὲ πολύν με χρόνον καὶ νῦν ἐλελήθης ἐγκρυφιάζων.</l>
</sp>
<sp>
<speaker>Ἀλλαντοπώλης</speaker>
<l>μιαρώτατος, ὦ Δημακίδιον, καὶ πλεῖστα πανοῦργα δεδρακώς,<milestone ed="p" n="824" unit="card"/>
</l>
</sp>
</div2>
<div2 type="pnigos">
<sp>
<speaker>Ἀλλαντοπώλης</speaker>
<l>ὁπόταν χασμᾷ, καὶ τοὺς καυλοὺς</l>
<l n="825">τῶν εὐθυνῶν ἐκκαυλίζων</l>
<l>καταβροχθίζει, κἀμφοῖν χειροῖν</l>
<l>μυστιλᾶται τῶν δημοσίων.</l>
</sp>
<sp>
<speaker>Κλέων</speaker>
<l>οὐ χαιρήσεις, ἀλλά σε κλέπτονθʼ</l>
<l>αἱρήσω γʼὼ τρεῖς μυριάδας.</l>
</sp>
<sp>
<speaker>Ἀλλαντοπώλης</speaker>
<l n="830">τί θαλαττοκοπεῖς καὶ πλατυγίζεις,</l>
<l>μιαρώτατος ὢν περὶ τὸν δῆμον</l>
<l>τὸν Ἀθηναίων; καί σʼ ἐπιδείξω</l>
<l>νὴ τὴν Δήμητρʼ, ἢ μὴ ζῴην,</l>
<l>δωροδοκήσαντʼ ἐκ Μυτιλήνης</l>
<l n="835">πλεῖν ἢ μνᾶς τετταράκοντα.<milestone ed="p" n="836" unit="card"/>
</l>
</sp>
</div2>
<div2 type="antistrophe">
<sp>
<speaker>Χορός</speaker>
<l>ὦ πᾶσιν ἀνθρώποις φανεὶς μέγιστον ὠφέλημα,</l>
<l>ζηλῶ σε τῆς εὐγλωττίας. εἰ γὰρ ὧδʼ ἐποίσεις,</l>
<l>μέγιστος Ἑλλήνων ἔσει, καὶ μόνος καθέξεις</l>
<l>τἀν τῇ πόλει τῶν ξυμμάχων τʼ ἄρξεις ἔχων τρίαιναν,</l>
<l n="840">ᾗ πολλὰ χρήματʼ ἐργάσει σείων τε καὶ ταράττων.<milestone ed="p" n="841" unit="card"/>
</l>
</sp>
</div2>
<div2 type="Antikatakeleusmos">
<sp>
<speaker>Χορός</speaker>
<l>καὶ μὴ μεθῇς τὸν ἄνδρʼ, ἐπειδή σοι λαβὴν δέδωκεν·</l>
<l>κατεργάσει γὰρ ῥᾳδίως πλευρὰς ἔχων τοιαύτας.<milestone ed="p" n="843" unit="card"/>
</l>
</sp>
</div2>
<div2 type="antepirrheme">
<sp>
<speaker>Κλέων</speaker>
<l>οὐκ ὦγαθοὶ ταῦτʼ ἐστί πω ταύτῃ μὰ τὸν Ποσειδῶ.</l>
<l>ἐμοὶ γάρ ἐστʼ εἰργασμένον τοιοῦτον ἔργον ὥστε</l>
<l n="845">ἁπαξάπαντας τοὺς ἐμοὺς ἐχθροὺς ἐπιστομίζειν,</l>
<l>ἕως ἂν ᾖ τῶν ἀσπίδων τῶν ἐκ Πύλου τι λοιπόν.</l>
</sp>
<sp>
<speaker>Ἀλλαντοπώλης</speaker>
<l>ἐπίσχες ἐν ταῖς ἀσπίσιν· λαβὴν γὰρ ἐνδέδωκας.</l>
<l>οὐ γάρ σʼ ἐχρῆν, εἴπερ φιλεῖς τὸν δῆμον, ἐκ προνοίας</l>
<l>ταύτας ἐᾶν αὐτοῖσι τοῖς πόρπαξιν ἀνατεθῆναι.</l>
<l n="850">ἀλλʼ ἐστὶ τοῦτʼ ὦ Δῆμε μηχάνημʼ, ἵνʼ ἢν σὺ βούλῃ</l>
<l>τὸν ἄνδρα κολάσαι τουτονί, σοὶ τοῦτο μὴ κʼγένηται.</l>
<l>ὁρᾷς γὰρ αὐτῷ στῖφος οἷόν ἐστι βυρσοπωλῶν</l>
<l>νεανιῶν· τούτους δὲ περιοικοῦσι μελιτοπῶλαι</l>
<l>καὶ τυροπῶλαι· τοῦτο δʼ εἰς ἕν ἐστι συγκεκυφός,</l>
<l n="855">ὥστʼ εἰ σὺ βριμήσαιο καὶ βλέψειας ὀστρακίνδα,</l>
<l>νύκτωρ καθαρπάσαντες ἂν τὰς ἀσπίδας θέοντες</l>
<l>τὰς ἐσβολὰς τῶν ἀλφίτων ἂν καταλάβοιεν ἡμῶν.</l>
</sp>
<sp>
<speaker>Δῆμος</speaker>
<l>οἴμοι τάλας· ἔχουσι γὰρ πόρπακας; ὦ πόνηρε</l>
<l>ὅσον με παρεκόπτου χρόνον τοιαῦτα κρουσιδημῶν.</l>
</sp>
<sp>
<speaker>Κλέων</speaker>
<l n="860">ὦ δαιμόνιε μὴ τοῦ λέγοντος ἴσθι, μηδʼ οἰηθῇς</l>
<l>ἐμοῦ ποθʼ εὑρήσειν φίλον βελτίονʼ· ὅστις εἷς ὢν</l>
<l>ἔπαυσα τοὺς ξυνωμότας, καί μʼ οὐ λέληθεν οὐδὲν</l>
<l>ἐν τῇ πόλει ξυνιστάμενον, ἀλλʼ εὐθέως κέκραγα.</l>
</sp>
<sp>
<speaker>Ἀλλαντοπώλης</speaker>
<l>ὅπερ γὰρ οἱ τὰς ἐγχέλεις θηρώμενοι πέπονθας.</l>
<l n="865">ὅταν μὲν ἡ λίμνη καταστῇ, λαμβάνουσιν οὐδέν·</l>
<l>ἐὰν δʼ ἄνω τε καὶ κάτω τὸν βόρβορον κυκῶσιν,</l>
<l>αἱροῦσι· καὶ σὺ λαμβάνεις, ἢν τὴν πόλιν ταράττῃς.</l>
<l>ἓν δʼ εἰπέ μοι τοσουτονί· σκύτη τοσαῦτα πωλῶν</l>
<l>ἔδωκας ἤδη τουτῳὶ κάττυμα παρὰ σεαυτοῦ</l>
<l n="870">ταῖς ἐμβάσιν φάσκων φιλεῖν;</l>
</sp>
<sp>
<speaker>Δῆμος</speaker>
<l>οὐ δῆτα μὰ τὸν Ἀπόλλω.</l>
</sp>
<sp>
<speaker>Ἀλλαντοπώλης</speaker>
<l>ἔγνωκας οὖν δῆτʼ αὐτὸν οἷός ἐστιν; ἀλλʼ ἐγώ σοι</l>
<l>ζεῦγος πριάμενος ἐμβάδων τουτὶ φορεῖν δίδωμι.</l>
</sp>
<sp>
<speaker>Δῆμος</speaker>
<l>κρίνω σʼ ὅσων ἐγᾦδα περὶ τὸν δῆμον ἄνδρʼ ἄριστον</l>
<l>εὐνούστατόν τε τῇ πόλει καὶ τοῖσι δακτύλοισιν.</l>
</sp>
<sp>
<speaker>Κλέων</speaker>
<l n="875">οὐ δεινὸν οὖν δῆτʼ ἐμβάδας τοσουτονὶ δύνασθαι,</l>
<l>ἐμοῦ δὲ μὴ μνείαν ἔχειν ὅσων πέπονθας; ὅστις</l>
<l>ἔπαυσα τοὺς βινουμένους, τὸν Γρύττον ἐξαλείψας.</l>
</sp>
<sp>
<speaker>Ἀλλαντοπώλης</speaker>
<l>οὔκουν σε δῆτα ταῦτα δεινόν ἐστι πρωκτοτηρεῖν</l>
<l>παῦσαί τε τοὺς βινουμένους; κοὐκ ἔσθʼ ὅπως ἐκείνους</l>
<l n="880">οὐχὶ φθονῶν ἔπαυσας, ἵνα μὴ ῥήτορες γένωνται.</l>
<l>τονδὶ δʼ ὁρῶν ἄνευ χιτῶνος ὄντα τηλικοῦτον</l>
<l>οὐπώποτʼ ἀμφιμασχάλου τὸν Δῆμον ἠξίωσας</l>
<l>χειμῶνος ὄντος· ἀλλʼ ἐγώ σοι τουτονὶ δίδωμι.</l>
</sp>
<sp>
<speaker>Δῆμος</speaker>
<l>τοιουτονὶ Θεμιστοκλῆς οὐπώποτʼ ἐπενόησεν.</l>
<l n="885">καίτοι σοφὸν κἀκεῖνʼ ὁ Πειραιεύς· ἔμοιγε μέντοι</l>
<l>οὐ μεῖζον εἶναι φαίνετʼ ἐξεύρημα τοῦ χιτῶνος.<milestone ed="p" n="887" unit="card"/>
</l>
</sp>
<sp>
<speaker>Κλέων</speaker>
<l>οἴμοι τάλας οἵοις πιθηκισμοῖς με περιελαύνεις.</l>
</sp>
<sp>
<speaker>Ἀλλαντοπώλης</speaker>
<l>οὔκ, ἀλλʼ ὅπερ πίνων ἀνὴρ πέπονθʼ ὅταν χεσείῃ,</l>
<l>τοῖσιν τρόποις τοῖς σοῖσιν ὥσπερ βλαυτίοισι χρῶμαι.</l>
</sp>
<sp>
<speaker>Κλέων</speaker>
<l n="890">ἀλλʼ οὐχ ὑπερβαλεῖ με θωπείαις· ἐγὼ γὰρ αὐτὸν</l>
<l>προσαμφιῶ τοδί· σὺ δʼ οἴμωζʼ ὦ πόνηρʼ.</l>
</sp>
<sp>
<speaker>Δῆμος</speaker>
<l>ἰαιβοῖ.</l>
<l>οὐκ ἐς κόρακας ἀποφθερεῖ βύρσης κάκιστον ὄζων;</l>
</sp>
<sp>
<speaker>Ἀλλαντοπώλης</speaker>
<l>καὶ τοῦτό <add>γʼ</add> ἐπίτηδές σε περιήμπεσχʼ, ἵνα σʼ ἀποπνίξῃ·</l>
<l>καὶ πρότερον ἐπεβούλευσέ σοι. τὸν καυλὸν οἶσθʼ ἐκεῖνον</l>
<l n="895">τοῦ σιλφίου τὸν ἄξιον γενόμενον;</l>
</sp>
<sp>
<speaker>Δῆμος</speaker>
<l>οἶδα μέντοι.</l>
</sp>
<sp>
<speaker>Ἀλλαντοπώλης</speaker>
<l>ἐπίτηδες οὗτος αὐτὸν ἔσπευδʼ ἄξιον γενέσθαι,</l>
<l>ἵνʼ ἐσθίοιτʼ ὠνούμενοι, κἄπειτʼ ἐν ἡλιαίᾳ</l>
<l>βδέοντες ἀλλήλους ἀποκτείνειαν οἱ δικασταί.</l>
</sp>
<sp>
<speaker>Δῆμος</speaker>
<l>νὴ τὸν Ποσειδῶ καὶ πρὸς ἐμὲ τοῦτʼ εἶπʼ ἀνὴρ Κόπρειος.</l>
</sp>
<sp>
<speaker>Ἀλλαντοπώλης</speaker>
<l n="900">οὐ γὰρ τόθʼ ὑμεῖς βδεόμενοι δήπου ʼγένεσθε πυρροί;</l>
</sp>
<sp>
<speaker>Δῆμος</speaker>
<l>καὶ νὴ Δίʼ ἦν γε τοῦτο Πυρράνδρου τὸ μηχάνημα.</l>
</sp>
<sp>
<speaker>Κλέων</speaker>
<l>οἵοισί μʼ ὦ πανοῦργε βωμολοχεύμασιν ταράττεις.</l>
</sp>
<sp>
<speaker>Ἀλλαντοπώλης</speaker>
<l>ἡ γὰρ θεός μʼ ἐκέλευσε νικῆσαί σʼ ἀλαζονείαις.</l>
</sp>
<sp>
<speaker>Κλέων</speaker>
<l>ἀλλʼ οὐχὶ νικήσεις. ἐγὼ γάρ φημί σοι παρέξειν</l>
<l n="905">ὦ Δῆμε μηδὲν δρῶντι μισθοῦ τρύβλιον ῥοφῆσαι.</l>
</sp>
<sp>
<speaker>Ἀλλαντοπώλης</speaker>
<l>ἐγὼ δὲ κυλίχνιόν γέ σοι καὶ φάρμακον δίδωμι</l>
<l>τἀν τοῖσιν ἀντικνημίοις ἑλκύδρια περιαλείφειν.</l>
</sp>
<sp>
<speaker>Κλέων</speaker>
<l>ἐγὼ δὲ τὰς πολιάς γέ σοὐκλέγων νέον ποιήσω.</l>
</sp>
<sp>
<speaker>Ἀλλαντοπώλης</speaker>
<l>ἰδοὺ δέχου κέρκον λαγῶ τὠφθαλμιδίω περιψῆν.</l>
</sp>
<sp>
<speaker>Κλέων</speaker>
<l n="910">ἀπομυξάμενος ὦ Δῆμέ μου πρὸς τὴν κεφαλὴν ἀποψῶ.<milestone ed="p" n="911" unit="card"/>
</l>
</sp>
</div2>
<div2 type="antipnigos">
<sp>
<speaker>Ἀλλαντοπώλης</speaker>
<l>ἐμοῦ μὲν οὖν.</l>
</sp>
<sp>
<speaker>Κλέων</speaker>
<l>ἐμοῦ μὲν οὖν.</l>
<l>ἐγώ σε ποιήσω τριηραρχεῖν</l>
<l>
<add>ἀναλίσκοντα τῶν</add>
</l>
<l>
<add>σαυτοῦ,</add> παλαιὰν ναῦν ἔχοντʼ,</l>
<l n="915">εἰς ἣν ἀναλῶν οὐκ ἐφέξεις</l>
<l>οὐδὲ ναυπηγούμενος·</l>
<l>διαμηχανήσομαί θʼ ὅπως</l>
<l>ἂν ἱστίον σαπρὸν λάβῃς.</l>
</sp>
<sp>
<speaker>Χορός</speaker>
<l>ἁνὴρ παφλάζει, παῦε παῦʼ,</l>
<l n="920">ὑπερζέων· ὑφελκτέον</l>
<l>τῶν δᾳδίων ἀπαρυστέον</l>
<l>τε τῶν ἀπειλῶν ταυτῃί.</l>
</sp>
<sp>
<speaker>Κλέων</speaker>
<l>δώσεις ἐμοὶ καλὴν δίκην</l>
<l>ἰπούμενος ταῖς ἐσφοραῖς.</l>
<l n="925">ἐγὼ γὰρ ἐς τοὺς πλουσίους</l>
<l>σπεύσω σʼ ὅπως ἂν ἐγγραφῇς.</l>
</sp>
<sp>
<speaker>Ἀλλαντοπώλης</speaker>
<l>ἐγὼ δʼ ἀπειλήσω μὲν οὐδέν,</l>
<l>εὔχομαι δέ σοι ταδί·</l>
<l>τὸ μὲν τάγηνον τευθίδων</l>
<l n="930">ἐφεστάναι σίζον· σὲ δὲ</l>
<l>γνώμην ἐρεῖν μέλλοντα περὶ</l>
<l>Μιλησίων καὶ κερδανεῖν</l>
<l>τάλαντον, ἢν κατεργάσῃ,</l>
<l>σπεύδειν ὅπως τῶν τευθίδων</l>
<l n="935">ἐμπλήμενος φθαίης ἔτʼ εἰς</l>
<l>ἐκκλησίαν ἐλθών· ἔπειτα</l>
<l>πρὶν φαγεῖν ἀνὴρ μεθήκοι,</l>
<l>καὶ σὺ τὸ τάλαντον λαβεῖν</l>
<l>βουλόμενος ἐσθίων</l>
<l n="940">ἐναποπνιγείης.</l>
</sp>
</div2>
<div2 type="sphragis">
<sp>
<speaker>Χορός</speaker>
<l>εὖ γε νὴ τὸν Δία καὶ τὸν Ἀπόλλω καὶ τὴν Δήμητρα.</l>
</sp>
</div2>
</div1>
<milestone ed="p" n="942" unit="card"/>
<div1 type="Episode">
<sp>
<speaker>Δῆμος</speaker>
<l>κἀμοὶ δοκεῖ· καὶ τἄλλα γʼ εἶναι καταφανῶς</l>
<l>ἀγαθὸς πολίτης, οἶος οὐδείς πω χρόνου</l>
<l n="945">ἀνὴρ γεγένηται τοῖσι πολλοῖς τοὐβολοῦ.</l>
<l>σὺ δʼ ὦ Παφλαγὼν φάσκων φιλεῖν μʼ ἐσκορόδισας.</l>
<l>καὶ νῦν ἀπόδος τὸν δακτύλιον, ὡς οὐκέτι</l>
<l>ἐμοὶ ταμιεύσεις.</l>
</sp>
<sp>
<speaker>Κλέων</speaker>
<l>ἔχε· τοσοῦτον δʼ ἴσθʼ ὅτι,</l>
<l>εἰ μή μʼ ἐάσεις ἐπιτροπεύειν, ἕτερος αὖ</l>
<l n="950">ἐμοῦ πανουργότερός τις ἀναφανήσεται.</l>
</sp>
<sp>
<speaker>Δῆμος</speaker>
<l>οὐκ ἔσθʼ ὅπως ὁ δακτύλιός ἐσθʼ οὑτοσὶ</l>
<l>οὑμός· τὸ γοῦν σημεῖον ἕτερον φαίνεται,</l>
<l>ἀλλʼ ἢ οὐ καθορῶ.</l>
</sp>
<sp>
<speaker>Ἀλλαντοπώλης</speaker>
<l>φέρʼ ἴδω τί σοι σημεῖον ἦν;</l>
</sp>
<sp>
<speaker>Δῆμος</speaker>
<l>δημοῦ βοείου θρῖον ἐξωπτημένον.</l>
</sp>
<sp>
<speaker>Ἀλλαντοπώλης</speaker>
<l n="955">οὐ τοῦτʼ ἔνεστιν.</l>
</sp>
<sp>
<speaker>Δῆμος</speaker>
<l>οὐ τὸ θρῖον; ἀλλὰ τί;</l>
</sp>
<sp>
<speaker>Ἀλλαντοπώλης</speaker>
<l>λάρος κεχηνὼς ἐπὶ πέτρας δημηγορῶν.</l>
</sp>
<sp>
<speaker>Δῆμος</speaker>
<l>αἰβοῖ τάλας.</l>
</sp>
<sp>
<speaker>Ἀλλαντοπώλης</speaker>
<l>τί ἔστιν;</l>
</sp>
<sp>
<speaker>Δῆμος</speaker>
<l>ἀπόφερʼ ἐκποδών.</l>
<l>οὐ τὸν ἐμὸν εἶχεν ἀλλὰ τὸν Κλεωνύμου.</l>
<l>παρʼ ἐμοῦ δὲ τουτονὶ λαβὼν ταμίευέ μοι.</l>
</sp>
<sp>
<speaker>Κλέων</speaker>
<l n="960">μὴ δῆτά πώ γʼ ὦ δέσποτʼ, ἀντιβολῶ σʼ ἐγώ,</l>
<l>πρὶν ἄν γε τῶν χρησμῶν ἀκούσῃς τῶν ἐμῶν.</l>
</sp>
<sp>
<speaker>Ἀλλαντοπώλης</speaker>
<l>καὶ τῶν ἐμῶν νυν.</l>
</sp>
<sp>
<speaker>Κλέων</speaker>
<l>ἀλλʼ ἐὰν τούτῳ πίθῃ,</l>
<l>μολγὸν γενέσθαι δεῖ σε.</l>
</sp>
<sp>
<speaker>Ἀλλαντοπώλης</speaker>
<l>κἄν γε τουτῳί,</l>
<l>ψωλὸν γενέσθαι δεῖ σε μέχρι τοῦ μυρρίνου.</l>
</sp>
<sp>
<speaker>Κλέων</speaker>
<l n="965">ἀλλʼ οἵ γʼ ἐμοὶ λέγουσιν ὡς ἄρξαι σε δεῖ</l>
<l>χώρας ἁπάσης ἐστεφανωμένον ῥόδοις.</l>
</sp>
<sp>
<speaker>Ἀλλαντοπώλης</speaker>
<l>οὑμοὶ δέ γʼ αὖ λέγουσιν ὡς ἁλουργίδα</l>
<l>ἔχων κατάπαστον καὶ στεφάνην ἐφʼ ἅρματος</l>
<l>χρυσοῦ διώξει Σμικύθην καὶ κύριον.</l>
</sp>
<sp>
<speaker>Χορός</speaker>
<l n="970">καὶ μὴν ἔνεγκʼ αὐτοὺς ἰών, ἵνʼ οὑτοσὶ</l>
<l>αὐτῶν ἀκούσῃ.</l>
</sp>
<sp>
<speaker>Δῆμος</speaker>
<l>πάνυ γε. καὶ σύ νυν φέρε.</l>
</sp>
<sp>
<speaker>Κλέων</speaker>
<l>ἰδού.</l>
</sp>
<sp>
<speaker>Ἀλλαντοπώλης</speaker>
<l>ἰδοὺ νὴ τὸν Δίʼ· οὐδὲν κωλύει.<milestone ed="p" n="973" unit="card"/>
</l>
</sp>
</div1>
<div1 type="Choral">
<div2 type="strophe">
<sp>
<speaker>Χορός</speaker>
<l>ἥδιστον φάος ἡμέρας</l>
<l>ἔσται τοῖσι παροῦσι καὶ</l>
<l n="975">τοῖσι δεῦρʼ ἀφικνουμένοις,</l>
<l>ἢν Κλέων ἀπόληται.</l>
<l>καίτοι πρεσβυτέρων τινῶν</l>
<l>οἵων ἀργαλεωτάτων</l>
<l>ἐν τῷ δείγματι τῶν δικῶν</l>
<l n="980">ἤκουσʼ ἀντιλεγόντων,</l>
<l>ὡς εἰ μὴ ʼγένεθʼ οὗτος ἐν</l>
<l>τῇ πόλει μέγας, οὐκ ἂν ἤστην</l>
<l>σκεύη δύο χρησίμω,</l>
<l>δοῖδυξ οὐδὲ τορύνη.<milestone ed="p" n="985" unit="card"/>
</l>
</sp>
</div2>
<div2 type="antistrophe">
<sp>
<speaker>Χορός</speaker>
<l n="985">ἀλλὰ καὶ τόδʼ ἔγωγε θαυμάζω</l>
<l>τῆς ὑομουσίας</l>
<l>αὐτοῦ· φασὶ γὰρ αὐτὸν οἱ</l>
<l>παῖδες οἳ ξυνεφοίτων,</l>
<l>τὴν Δωριστὶ μόνην ἂν ἁρμόττεσθαι</l>
<l n="990">θαμὰ τὴν λύραν,</l>
<l>ἄλλην δʼ οὐκ ἐθέλειν μαθεῖν·</l>
<l>κᾆτα τὸν κιθαριστὴν</l>
<l>ὀργισθέντʼ ἀπάγειν κελεύειν,</l>
<l>ὡς ἁρμονίαν ὁ παῖς</l>
<l n="995">οὗτος οὐ δύναται μαθεῖν</l>
<l>ἢν μὴ Δωροδοκιστί.<milestone ed="p" n="997" unit="card"/>
</l>
</sp>
</div2>
</div1>
<div1 type="Episode">
<sp>
<speaker>Κλέων</speaker>
<l>ἰδοὺ θέασαι, κοὐχ ἅπαντας ἐκφέρω.</l>
</sp>
<sp>
<speaker>Ἀλλαντοπώλης</speaker>
<l>οἴμʼ ὡς χεσείω, κοὐχ ἅπαντας ἐκφέρω.</l>
</sp>
<sp>
<speaker>Δῆμος</speaker>
<l>ταυτὶ τί ἔστι;</l>
</sp>
<sp>
<speaker>Κλέων</speaker>
<l>λόγια.</l>
</sp>
<sp>
<speaker>Δῆμος</speaker>
<l>πάντʼ;</l>
</sp>
<sp>
<speaker>Κλέων</speaker>
<l>ἐθαύμασας;</l>
<l n="1000">καὶ νὴ Δίʼ ἔτι γέ μοὔστι κιβωτὸς πλέα.</l>
</sp>
<sp>
<speaker>Ἀλλαντοπώλης</speaker>
<l>ἐμοὶ δʼ ὑπερῷον καὶ ξυνοικία δύο.</l>
</sp>
<sp>
<speaker>Δῆμος</speaker>
<l>φέρʼ ἴδω, τίνος γάρ εἰσιν οἱ χρησμοί ποτε;</l>
</sp>
<sp>
<speaker>Κλέων</speaker>
<l>οὑμοὶ μέν εἰσι Βάκιδος.</l>
</sp>
<sp>
<speaker>Δῆμος</speaker>
<l>οἱ δὲ σοὶ τίνος;</l>
</sp>
<sp>
<speaker>Ἀλλαντοπώλης</speaker>
<l>Γλάνιδος, ἀδελφοῦ τοῦ Βάκιδος γεραιτέρου.</l>
</sp>
<sp>
<speaker>Δῆμος</speaker>
<l n="1005">εἰσὶν δὲ περὶ τοῦ;</l>
</sp>
<sp>
<speaker>Κλέων</speaker>
<l>περὶ Ἀθηνῶν, περὶ Πύλου,</l>
<l>περὶ σοῦ, περὶ ἐμοῦ, περὶ ἁπάντων πραγμάτων.</l>
</sp>
<sp>
<speaker>Δῆμος</speaker>
<l>οἱ σοὶ δὲ περὶ τοῦ;</l>
</sp>
<sp>
<speaker>Ἀλλαντοπώλης</speaker>
<l>περὶ Ἀθηνῶν, περὶ φακῆς,</l>
<l>περὶ Λακεδαιμονίων, περὶ σκόμβρων νέων,</l>
<l>περὶ τῶν μετρούντων τἄλφιτʼ ἐν ἀγορᾷ κακῶς,</l>
<l n="1010">περὶ σοῦ, περὶ ἐμοῦ, περὶ ἁπάντων πραγμάτων.</l>
</sp>
<sp>
<speaker>Δῆμος</speaker>
<l>ἄγε νυν ὅπως αὐτοὺς ἀναγνώσεσθέ μοι,</l>
<l>καὶ τὸν περὶ ἐμοῦ ʼκεῖνον ᾧπερ ἥδομαι,</l>
<l>ὡς ἐν νεφέλαισιν αἰετὸς γενήσομαι.<milestone ed="p" n="1014" unit="card"/>
</l>
</sp>
<sp>
<speaker>Κλέων</speaker>
<l>ἄκουε δή νυν καὶ πρόσεχε τὸν νοῦν ἐμοί.</l>
<l n="1015">φράζευ Ἐρεχθεΐδη λογίων ὁδόν, ἥν σοι Ἀπόλλων</l>
<l>ἴαχεν ἐξ ἀδύτοιο διὰ τριπόδων ἐριτίμων.</l>
<l>σῴζεσθαί σʼ ἐκέλευσʼ ἱερὸν κύνα καρχαρόδοντα,</l>
<l>ὃς πρὸ σέθεν λάσκων καὶ ὑπὲρ σοῦ δεινὰ κεκραγὼς</l>
<l>σοὶ μισθὸν ποριεῖ, κἂν μὴ δρᾷ ταῦτʼ ἀπολεῖται.</l>
<l n="1020">πολλοὶ γὰρ μίσει σφε κατακρώζουσι κολοιοί.</l>
</sp>
<sp>
<speaker>Δῆμος</speaker>
<l>ταυτὶ μὰ τὴν Δήμητρʼ ἐγὼ οὐκ οἶδʼ ὅ τι λέγει.</l>
<l>τί γάρ ἐστʼ Ἐρεχθεῖ καὶ κολοιοῖς καὶ κυνί;</l>
</sp>
<sp>
<speaker>Κλέων</speaker>
<l>ἐγὼ μέν εἰμʼ ὁ κύων· πρὸ σοῦ γὰρ ἀπύω·</l>
<l>σοὶ δʼ εἶπε σῴζεσθαί μʼ ὁ Φοῖβος τὸν κύνα.</l>
</sp>
<sp>
<speaker>Ἀλλαντοπώλης</speaker>
<l n="1025">οὐ τοῦτό φησʼ ὁ χρησμός, ἀλλʼ ὁ κύων ὁδὶ</l>
<l>ὥσπερ θύρας σοῦ τῶν λογίων παρεσθίει.</l>
<l>ἐμοὶ γάρ ἐστʼ ὀρθῶς περὶ τούτου τοῦ κυνός.</l>
</sp>
<sp>
<speaker>Δῆμος</speaker>
<l>λέγε νυν· ἐγὼ δὲ πρῶτα λήψομαι λίθον,</l>
<l>ἵνα μή μʼ ὁ χρησμὸς τὸ πέος οὑτοσὶ δάκῃ.</l>
</sp>
<sp>
<speaker>Ἀλλαντοπώλης</speaker>
<l n="1030">φράζευ Ἐρεχθεΐδη κύνα Κέρβερον ἀνδραποδιστήν,</l>
<l>ὃς κέρκῴ σαίνων σʼ ὁπόταν δειπνῇς ἐπιτηρῶν</l>
<l>ἐξέδεταί σου τοὔψον, ὅταν σύ ποι ἄλλοσε χάσκῃς·</l>
<l>ἐσφοιτῶν τʼ ἐς τοὐπτάνιον λήσει σε κυνηδὸν</l>
<l>νύκτωρ τὰς λοπάδας καὶ τὰς νήσους διαλείχων.</l>
</sp>
<sp>
<speaker>Δῆμος</speaker>
<l n="1035">νὴ τὸν Ποσειδῶ πολύ γʼ ἄμεινον ὦ Γλάνι.</l>
</sp>
<sp>
<speaker>Κλέων</speaker>
<l>ὦ τᾶν ἄκουσον, εἶτα διάκρινον τόδε.</l>
<l>ἔστι γυνή, τέξει δὲ λέονθʼ ἱεραῖς ἐν Ἀθήναις,</l>
<l>ὃς περὶ τοῦ δήμου πολλοῖς κώνωψι μαχεῖται</l>
<l>ὥστε περὶ σκύμνοισι βεβηκώς· τὸν σὺ φυλάξαι,</l>
<l n="1040">τεῖχος ποιήσας ξύλινον πύργους τε σιδηροῦς.</l>
<l>ταῦτʼ οἶσθʼ ὅ τι λέγει;</l>
</sp>
<sp>
<speaker>Δῆμος</speaker>
<l>μὰ τὸν Ἀπόλλω ʼγὼ μὲν οὔ.</l>
</sp>
<sp>
<speaker>Κλέων</speaker>
<l>ἔφραζεν ὁ θεός σοι σαφῶς σῴζειν ἐμέ·</l>
<l>ἐγὼ γὰρ ἀντὶ τοῦ λέοντός εἰμί σοι.</l>
</sp>
<sp>
<speaker>Δῆμος</speaker>
<l>καὶ πῶς μʼ ἐλελήθης Ἀντιλέων γεγενημένος;</l>
</sp>
<sp>
<speaker>Ἀλλαντοπώλης</speaker>
<l n="1045">ἓν οὐκ ἀναδιδάσκει σε τῶν λογίων ἑκών,</l>
<l>ὃ μόνον σιδηροῦν ἐστι τεῖχος καὶ ξύλον,</l>
<l>ἐν ᾧ σε σῴζειν τόνδʼ ἐκέλευσʼ ὁ Λοξίας.</l>
</sp>
<sp>
<speaker>Δῆμος</speaker>
<l>πῶς δῆτα τοῦτʼ ἔφραζεν ὁ θεός;</l>
</sp>
<sp>
<speaker>Ἀλλαντοπώλης</speaker>
<l>τουτονὶ</l>
<l>δῆσαί σʼ ἐκέλευʼ ἐν πεντεσυρίγγῳ ξύλῳ.</l>
</sp>
<sp>
<speaker>Δῆμος</speaker>
<l n="1050">ταυτὶ τελεῖσθαι τὰ λόγιʼ ἤδη μοι δοκεῖ.</l>
</sp>
<sp>
<speaker>Κλέων</speaker>
<l>μὴ πείθου· φθονεραὶ γὰρ ἐπικρώζουσι κορῶναι.</l>
<l>ἀλλʼ ἱέρακα φίλει μεμνημένος ἐν φρεσὶν ὅς σοι</l>
<l>ἤγαγε συνδήσας Λακεδαιμονίων κορακίνους.</l>
</sp>
<sp>
<speaker>Ἀλλαντοπώλης</speaker>
<l>τοῦτό γέ τοι Παφλαγὼν παρεκινδύνευσε μεθυσθείς.</l>
<l n="1055">Κεκροπίδη κακόβουλε τί τοῦθʼ ἡγεῖ μέγα τοὔργον;</l>
<l>καί κε γυνὴ φέροι ἄχθος, ἐπεί κεν ἀνὴρ ἀναθείη·</l>
<l>ἀλλʼ οὐκ ἂν μαχέσαιτο· χέσαιτο γάρ, εἰ μαχέσαιτο.</l>
</sp>
<sp>
<speaker>Κλέων</speaker>
<l>ἀλλὰ τόδε φράσσαι, πρὸ Πύλου Πύλον ἥν σοι ἔφραζεν.</l>
<l>ἔστι Πύλος πρὸ Πύλοιο—</l>
</sp>
<sp>
<speaker>Δῆμος</speaker>
<l>τί τοῦτο λέγει, πρὸ Πύλοιο;<milestone ed="p" n="1060" unit="card"/>
</l>
</sp>
<sp>
<speaker>Ἀλλαντοπώλης</speaker>
<l n="1060">τὰς πυέλους φησὶν καταλήψεσθʼ ἐν βαλανείῳ.</l>
</sp>
<sp>
<speaker>Δῆμος</speaker>
<l>ἐγὼ δʼ ἄλουτος τήμερον γενήσομαι;</l>
</sp>
<sp>
<speaker>Ἀλλαντοπώλης</speaker>
<l>οὗτος γὰρ ἡμῶν τὰς πυέλους ἀφήρπασεν.</l>
<l>ἀλλʼ οὑτοσὶ γάρ ἐστι περὶ τοῦ ναυτικοῦ</l>
<l>ὁ χρησμός, ᾧ σε δεῖ προσέχειν τὸν νοῦν πάνυ.</l>
</sp>
<sp>
<speaker>Δῆμος</speaker>
<l n="1065">προσέχω· σὺ δʼ ἀναγίγνωσκε, τοῖς ναύταισί μου</l>
<l>ὅπως ὁ μισθὸς πρῶτον ἀποδοθήσεται.</l>
</sp>
<sp>
<speaker>Ἀλλαντοπώλης</speaker>
<l>Αἰγεΐδη φράσσαι κυναλώπεκα, μή σε δολώσῃ,</l>
<l>λαίθαργον ταχύπουν, δολίαν κερδὼ πολύιδριν.</l>
<l>οἶσθʼ ὅ τι ἐστὶν τοῦτο;</l>
</sp>
<sp>
<speaker>Δῆμος</speaker>
<l>Φιλόστρατος ἡ κυναλώπηξ.</l>
</sp>
<sp>
<speaker>Ἀλλαντοπώλης</speaker>
<l n="1070">οὐ τοῦτό φησιν, ἀλλὰ ναῦς ἑκάστοτε</l>
<l>αἰτεῖ ταχείας ἀργυρολόγους οὑτοσί·</l>
<l>ταύτας ἀπαυδᾷ μὴ διδόναι σʼ ὁ Λοξίας.</l>
</sp>
<sp>
<speaker>Δῆμος</speaker>
<l>πῶς δὴ τριήρης ἐστὶ κυναλώπηξ;</l>
</sp>
<sp>
<speaker>Ἀλλαντοπώλης</speaker>
<l>ὅπως;</l>
<l>ὅτι ἡ τριήρης ἐστὶ χὠ κύων ταχύ.</l>
</sp>
<sp>
<speaker>Δῆμος</speaker>
<l n="1075">πῶς οὖν ἀλώπηξ προσετέθη πρὸς τῷ κυνί;</l>
</sp>
<sp>
<speaker>Ἀλλαντοπώλης</speaker>
<l>ἀλωπεκίοισι τοὺς στρατιώτας ᾔκασεν,</l>
<l>ὁτιὴ βότρυς τρώγουσιν ἐν τοῖς χωρίοις.</l>
</sp>
<sp>
<speaker>Δῆμος</speaker>
<l>εἶεν·</l>
<l>τούτοις ὁ μισθὸς τοῖς ἀλωπεκίοισι ποῦ;</l>
</sp>
<sp>
<speaker>Ἀλλαντοπώλης</speaker>
<l>ἐγὼ ποριῶ, καὶ τοῦτον ἡμερῶν τριῶν.</l>
<l n="1080">ἀλλʼ ἔτι τόνδʼ ἐπάκουσον, ὃν εἶπέ σοι ἐξαλέασθαι</l>
<l>χρησμὸν Λητοΐδης, Κυλλήνην, μή σε δολώσῃ.</l>
</sp>
<sp>
<speaker>Δῆμος</speaker>
<l>ποίαν Κυλλήνην;</l>
</sp>
<sp>
<speaker>Ἀλλαντοπώλης</speaker>
<l>τὴν τούτου χεῖρʼ ἐποίησεν</l>
<l>Κυλλήνην ὀρθῶς, ὁτιή φησʼ, <q direct="unspecified">ἔμβαλε κυλλῇ.</q>
</l>
</sp>
<sp>
<speaker>Κλέων</speaker>
<l>οὐκ ὀρθῶς φράζει· τὴν Κυλλήνην γὰρ ὁ Φοῖβος</l>
<l n="1085">ἐς τὴν χεῖρʼ ὀρθῶς ᾐνίξατο τὴν Διοπείθους.</l>
<l>ἀλλὰ γάρ ἐστιν ἐμοὶ χρησμὸς περὶ σοῦ πτερυγωτός,</l>
<l>αἰετὸς ὡς γίγνει καὶ πάσης γῆς βασιλεύεις.</l>
</sp>
<sp>
<speaker>Ἀλλαντοπώλης</speaker>
<l>καὶ γὰρ ἐμοί· καὶ γῆς καὶ τῆς ἐρυθρᾶς γε θαλάσσης,</l>
<l>χὤτι γʼ ἐν Ἐκβατάνοις δικάσεις, λείχων ἐπίπαστα.</l>
</sp>
<sp>
<speaker>Κλέων</speaker>
<l n="1090">ἀλλʼ ἐγὼ εἶδον ὄναρ, καί μοὐδόκει ἡ θεὸς αὐτὴ</l>
<l>τοῦ δήμου καταχεῖν ἀρυταίνῃ πλουθυγίειαν.</l>
</sp>
<sp>
<speaker>Ἀλλαντοπώλης</speaker>
<l>νὴ Δία καὶ γὰρ ἐγώ· καί μοὐδόκει ἡ θεὸς αὐτὴ</l>
<l>ἐκ πόλεως ἐλθεῖν καὶ γλαῦξ αὐτῇ ʼπικαθῆσθαι·</l>
<l>εἶτα κατασπένδειν κατὰ τῆς κεφαλῆς ἀρυβάλλῳ</l>
<l n="1095">ἀμβροσίαν κατὰ σοῦ, κατὰ τούτου δὲ σκοροδάλμην.</l>
</sp>
<sp>
<speaker>Δῆμος</speaker>
<l>ἰοὺ ἰού.</l>
<l>οὐκ ἦν ἄρʼ οὐδεὶς τοῦ Γλάνιδος σοφώτερος.</l>
<l>καὶ νῦν ἐμαυτὸν ἐπιτρέπω σοι τουτονὶ</l>
<l>γερονταγωγεῖν κἀναπαιδεύειν πάλιν.</l>
</sp>
<sp>
<speaker>Κλέων</speaker>
<l n="1100">μήπω γʼ, ἱκετεύω σʼ, ἀλλʼ ἀνάμεινον, ὡς ἐγὼ</l>
<l>κριθὰς ποριῶ σοι καὶ βίον καθʼ ἡμέραν.</l>
</sp>
<sp>
<speaker>Δῆμος</speaker>
<l>οὐκ ἀνέχομαι κριθῶν ἀκούων· πολλάκις</l>
<l>ἐξηπατήθην ὑπό τε σοῦ καὶ Θουφάνους.</l>
</sp>
<sp>
<speaker>Κλέων</speaker>
<l>ἀλλʼ ἄλφιτʼ ἤδη σοι ποριῶ ʼσκευασμένα.</l>
</sp>
<sp>
<speaker>Ἀλλαντοπώλης</speaker>
<l n="1105">ἐγὼ δὲ μαζίσκας γε διαμεμαγμένας</l>
<l>καὶ τοὔψον ὀπτόν· μηδὲν ἄλλʼ εἰ μὴ ʼσθιε.</l>
</sp>
<sp>
<speaker>Δῆμος</speaker>
<l>ἀνύσατέ νυν ὅ τι περ ποιήσεθʼ· ὡς ἐγώ,</l>
<l>ὁπότερος ἂν σφῷν νῦν με μᾶλλον εὖ ποιῇ,</l>
<l>τούτῳ παραδώσω τῆς πυκνὸς τὰς ἡνίας.</l>
</sp>
<sp>
<speaker>Κλέων</speaker>
<l n="1110">τρέχοιμʼ ἂν εἴσω πρότερος.</l>
</sp>
<sp>
<speaker>Ἀλλαντοπώλης</speaker>
<l>οὐ δῆτʼ ἀλλʼ ἐγώ.<milestone ed="p" n="1111" unit="card"/>
</l>
</sp>
</div1>
<div1 type="Choral">
<div2 type="strophe" n="1">
<sp>
<speaker>Χορός</speaker>
<l>ὦ Δῆμε καλήν γʼ ἔχεις</l>
<l>ἀρχήν, ὅτε πάντες ἄνθρωποι</l>
<l>δεδίασί σʼ ὥσπερ</l>
<l>ἄνδρα τύραννον.</l>
<l n="1115">ἀλλʼ εὐπαράγωγος εἶ,</l>
<l>θωπευόμενός τε χαίρεις</l>
<l>κἀξαπατώμενος,</l>
<l>πρὸς τόν τε λέγοντʼ ἀεὶ</l>
<l>κέχηνας· ὁ νοῦς δέ σου</l>
<l n="1120">παρὼν ἀποδημεῖ.</l>
</sp>
</div2>
<div2 type="strophe" n="2">
<sp>
<speaker>Δῆμος</speaker>
<l>νοῦς οὐκ ἔνι ταῖς κόμαις</l>
<l>ὑμῶν, ὅτε μʼ οὐ φρονεῖν</l>
<l>νομίζετʼ· ἐγὼ δʼ ἑκὼν</l>
<l>ταῦτʼ ἠλιθιάζω.</l>
<l n="1125">αὐτός τε γὰρ ἥδομαι</l>
<l>βρύλλων τὸ καθʼ ἡμέραν,</l>
<l>κλέπτοντά τε βούλομαι</l>
<l>τρέφειν ἕνα προστάτην·</l>
<l>τοῦτον δʼ, ὅταν ᾖ πλέως,</l>
<l n="1130">ἄρας ἐπάταξα.</l>
</sp>
</div2>
<div2 type="antistrophe" n="1">
<sp>
<speaker>Χορός</speaker>
<l>χοὔτω μὲν ἂν εὖ ποιοῖς,</l>
<l>εἴ σοι πυκνότης ἔνεστʼ</l>
<l>ἐν τῷ τρόπῳ, ὡς λέγεις,</l>
<l>τούτῳ πάνυ πολλή,</l>
<l n="1135">εἰ τούσδʼ ἐπίτηδες ὥσπερ</l>
<l>δημοσίους τρέφεις</l>
<l>ἐν τῇ πυκνί, κᾆθʼ ὅταν</l>
<l>μή σοι τύχῃ ὄψον ὄν,</l>
<l>τούτων ὃς ἂν ᾖ παχύς,</l>
<l n="1140">θύσας ἐπιδειπνεῖς.</l>
</sp>
</div2>
<div2 type="antistrophe" n="2">
<sp>
<speaker>Δῆμος</speaker>
<l>σκέψασθε δέ μʼ, εἰ σοφῶς</l>
<l>αὐτοὺς περιέρχομαι</l>
<l>τοὺς οἰομένους φρονεῖν</l>
<l>κἄμʼ ἐξαπατύλλειν.</l>
<l n="1145">τηρῶ γὰρ ἑκάστοτʼ αὐτοὺς</l>
<l>οὐδὲ δοκῶν ὁρᾶν</l>
<l>κλέπτοντας· ἔπειτʼ ἀναγκάζω</l>
<l>πάλιν ἐξεμεῖν</l>
<l>ἅττʼ ἂν κεκλόφωσί μου,</l>
<l n="1150">κημὸν καταμηλῶν.<milestone ed="p" n="1151" unit="card"/>
</l>
</sp>
</div2>
</div1>
<div1 type="Episode">
<sp>
<speaker>Κλέων</speaker>
<l>ἄπαγʼ ἐς μακαρίαν ἐκποδών.</l>
</sp>
<sp>
<speaker>Ἀλλαντοπώλης</speaker>
<l>σύ γʼ ὦ φθόρε.</l>
</sp>
<sp>
<speaker>Κλέων</speaker>
<l>ὦ Δῆμʼ ἐγὼ μέντοι παρεσκευασμένος</l>
<l>τρίπαλαι κάθημαι βουλόμενός σʼ εὐεργετεῖν.</l>
</sp>
<sp>
<speaker>Ἀλλαντοπώλης</speaker>
<l>ἐγὼ δὲ δεκάπαλαί γε καὶ δωδεκάπαλαι</l>
<l n="1155">καὶ χιλιόπαλαι καὶ προπαλαιπαλαίπαλαι.</l>
</sp>
<sp>
<speaker>Δῆμος</speaker>
<l>ἐγὼ δὲ προσδοκῶν γε τρισμυριόπαλαι</l>
<l>βδελύττομαί σφω καὶ προπαλαιπαλαίπαλαι.</l>
</sp>
<sp>
<speaker>Ἀλλαντοπώλης</speaker>
<l>οἶσθʼ οὖν ὃ δρᾶσον;</l>
</sp>
<sp>
<speaker>Δῆμος</speaker>
<l>εἰ δὲ μή, φράσεις γε σύ.</l>
</sp>
<sp>
<speaker>Ἀλλαντοπώλης</speaker>
<l n="1160">ἄφες ἀπὸ βαλβίδων ἐμέ τε καὶ τουτονί,</l>
<l>ἵνα σʼ εὖ ποιῶμεν ἐξ ἴσου.</l>
</sp>
<sp>
<speaker>Δῆμος</speaker>
<l>δρᾶν ταῦτα χρή.</l>
<l>ἄπιτον.</l>
</sp>
<sp>
<speaker>Κλέων καὶ Ἀλλαντοπώλης</speaker>
<l>ἰδού.</l>
</sp>
<sp>
<speaker>Δῆμος</speaker>
<l>θέοιτʼ ἄν.</l>
</sp>
<sp>
<speaker>Ἀλλαντοπώλης</speaker>
<l>ὑποθεῖν οὐκ ἐῶ.</l>
</sp>
<sp>
<speaker>Δῆμος</speaker>
<l>ἀλλʼ ἢ μεγάλως εὐδαιμονήσω τήμερον</l>
<l>ὑπὸ τῶν ἐραστῶν νὴ Δίʼ ἢ ʼγὼ θρύψομαι.</l>
</sp>
<sp>
<speaker>Κλέων</speaker>
<l>ὁρᾷς; ἐγώ σοι πρότερος ἐκφέρω δίφρον.</l>
</sp>
<sp>
<speaker>Ἀλλαντοπώλης</speaker>
<l n="1165">ἀλλʼ οὐ τράπεζαν, ἀλλʼ ἐγὼ προτεραίτερος.</l>
</sp>
<sp>
<speaker>Κλέων</speaker>
<l>ἰδοὺ φέρω σοι τήνδε μαζίσκην ἐγὼ</l>
<l>ἐκ τῶν ὀλῶν τῶν ἐκ Πύλου μεμαγμένην.</l>
</sp>
<sp>
<speaker>Ἀλλαντοπώλης</speaker>
<l>ἐγὼ δὲ μυστίλας μεμυστιλημένας</l>
<l>ὑπὸ τῆς θεοῦ τῇ χειρὶ τἠλεφαντίνῃ.</l>
</sp>
<sp>
<speaker>Δῆμος</speaker>
<l n="1170">ὡς μέγαν ἄρʼ εἶχες ὦ πότνια τὸν δάκτυλον.</l>
</sp>
<sp>
<speaker>Κλέων</speaker>
<l>ἐγὼ δʼ ἔτνος γε πίσινον εὔχρων καὶ καλόν·</l>
<l>ἐτόρυνε δʼ αὔθʼ ἡ Παλλὰς ἡ Πυλαιμάχος.</l>
</sp>
<sp>
<speaker>Ἀλλαντοπώλης</speaker>
<l>ὦ Δῆμʼ ἐναργῶς ἡ θεός σʼ ἐπισκοπεῖ,</l>
<l>καὶ νῦν ὑπερέχει σου χύτραν ζωμοῦ πλέαν.</l>
</sp>
<sp>
<speaker>Δῆμος</speaker>
<l n="1175">οἴει γὰρ οἰκεῖσθʼ ἂν ἔτι τήνδε τὴν πόλιν,</l>
<l>εἰ μὴ φανερῶς ἡμῶν ὑπερεῖχε τὴν χύτραν;</l>
</sp>
<sp>
<speaker>Κλέων</speaker>
<l>τουτὶ τέμαχός σοὔδωκεν ἡ Φοβεσιστράτη.</l>
</sp>
<sp>
<speaker>Ἀλλαντοπώλης</speaker>
<l>ἡ δʼ Ὀβριμοπάτρα γʼ ἑφθὸν ἐκ ζωμοῦ κρέας</l>
<l>καὶ χόλικος ἠνύστρου τε καὶ γαστρὸς τόμον.</l>
</sp>
<sp>
<speaker>Δῆμος</speaker>
<l n="1180">καλῶς γʼ ἐποίησε τοῦ πέπλου μεμνημένη.</l>
</sp>
<sp>
<speaker>Κλέων</speaker>
<l>ἡ Γοργολόφα σʼ ἐκέλευε τουτουὶ φαγεῖν</l>
<l>ἐλατῆρος, ἵνα τὰς ναῦς ἐλαύνωμεν καλῶς.</l>
</sp>
<sp>
<speaker>Ἀλλαντοπώλης</speaker>
<l>λαβὲ καὶ ταδί νυν.</l>
</sp>
<sp>
<speaker>Δῆμος</speaker>
<l>καὶ τί τούτοις χρήσομαι</l>
<l>τοῖς ἐντέροις;</l>
</sp>
<sp>
<speaker>Ἀλλαντοπώλης</speaker>
<l>ἐπίτηδες αὔτʼ ἔπεμψέ σοι</l>
<l n="1185">ἐς τὰς τριήρεις ἐντερόνειαν ἡ θεός·</l>
<l>ἐπισκοπεῖ γὰρ περιφανῶς τὸ ναυτικόν.</l>
<l>ἔχε καὶ πιεῖν κεκραμένον τρία καὶ δύο.</l>
</sp>
<sp>
<speaker>Δῆμος</speaker>
<l>ὡς ἡδὺς ὦ Ζεῦ καὶ τὰ τρία φέρων καλῶς.</l>
</sp>
<sp>
<speaker>Ἀλλαντοπώλης</speaker>
<l>ἡ Τριτογενὴς γὰρ αὐτὸν ἐνετριτώνισεν.</l>
</sp>
<sp>
<speaker>Κλέων</speaker>
<l n="1190">λαβέ νυν πλακοῦντος πίονος παρʼ ἐμοῦ τόμον.<milestone ed="p" n="1191" unit="card"/>
</l>
</sp>
<sp>
<speaker>Ἀλλαντοπώλης</speaker>
<l>παρʼ ἐμοῦ δʼ ὅλον γε τὸν πλακοῦντα τουτονί.</l>
</sp>
<sp>
<speaker>Κλέων</speaker>
<l>ἀλλʼ οὐ λαγῷʼ ἕξεις ὁπόθεν δῷς, ἀλλʼ ἐγώ.</l>
</sp>
<sp>
<speaker>Ἀλλαντοπώλης</speaker>
<l>οἴμοι, πόθεν λαγῷά μοι γενήσεται;</l>
<l>ὦ θυμὲ νυνὶ βωμολόχον ἔξευρέ τι.</l>
</sp>
<sp>
<speaker>Κλέων</speaker>
<l n="1195">ὁρᾷς τάδʼ ὦ κακόδαιμον;</l>
</sp>
<sp>
<speaker>Ἀλλαντοπώλης</speaker>
<l>ὀλίγον μοι μέλει·</l>
<l>ἐκεινοιὶ γὰρ ὡς ἔμʼ ἔρχονταί τινες</l>
<l>πρέσβεις ἔχοντες ἀργυρίου βαλλάντια.</l>
</sp>
<sp>
<speaker>Κλέων</speaker>
<l>ποῦ ποῦ;</l>
</sp>
<sp>
<speaker>Ἀλλαντοπώλης</speaker>
<l>τί δέ σοι τοῦτʼ; οὐκ ἐάσεις τοὺς ξένους;</l>
<l>ὦ Δημίδιον ὁρᾷς τὰ λαγῷʼ ἅ σοι φέρω;</l>
</sp>
<sp>
<speaker>Κλέων</speaker>
<l n="1200">οἴμοι τάλας ἀδίκως γε τἄμʼ ὑφήρπασας.</l>
</sp>
<sp>
<speaker>Ἀλλαντοπώλης</speaker>
<l>νὴ τὸν Ποσειδῶ καὶ σὺ γὰρ τοὺς ἐκ Πύλου.</l>
</sp>
<sp>
<speaker>Δῆμος</speaker>
<l>εἴπʼ, ἀντιβολῶ, πῶς ἐπενόησας ἁρπάσαι;</l>
</sp>
<sp>
<speaker>Ἀλλαντοπώλης</speaker>
<l>τὸ μὲν νόημα τῆς θεοῦ, τὸ δὲ κλέμμʼ ἐμόν.</l>
</sp>
<sp>
<speaker>Κλέων</speaker>
<l>ἐγὼ δʼ ἐκινδύνευσʼ, ἐγὼ δʼ ὤπτησά γε.</l>
</sp>
<sp>
<speaker>Δῆμος</speaker>
<l n="1205">ἄπιθʼ· οὐ γὰρ ἀλλὰ τοῦ παραθέντος ἡ χάρις.</l>
</sp>
<sp>
<speaker>Κλέων</speaker>
<l>οἴμοι κακοδαίμων, ὑπεραναιδευθήσομαι.</l>
</sp>
<sp>
<speaker>Ἀλλαντοπώλης</speaker>
<l>τί οὐ διακρίνεις Δῆμʼ ὁπότερός ἐστι νῷν</l>
<l>ἀνὴρ ἀμείνων περὶ σὲ καὶ τὴν γαστέρα;</l>
</sp>
<sp>
<speaker>Δῆμος</speaker>
<l>τῷ δῆτʼ ἂν ὑμᾶς χρησάμενος τεκμηρίῳ</l>
<l n="1210">δόξαιμι κρίνειν τοῖς θεαταῖσιν σοφῶς;</l>
</sp>
<sp>
<speaker>Ἀλλαντοπώλης</speaker>
<l>ἐγὼ φράσω σοι. τὴν ἐμὴν κίστην ἰὼν</l>
<l>ξύλλαβε σιωπῇ καὶ βασάνισον ἅττʼ ἔνι,</l>
<l>καὶ τὴν Παφλαγόνος· κἀμέλει κρινεῖς καλῶς.</l>
</sp>
<sp>
<speaker>Δῆμος</speaker>
<l>φέρʼ ἴδω τί οὖν ἔνεστιν;</l>
</sp>
<sp>
<speaker>Ἀλλαντοπώλης</speaker>
<l>οὐχ ὁρᾷς κενὴν</l>
<l n="1215">ὦ παππίδιον; ἅπαντα γάρ σοι παρεφόρουν.</l>
</sp>
<sp>
<speaker>Δῆμος</speaker>
<l>αὕτη μὲν ἡ κίστη τὰ τοῦ Δήμου φρονεῖ.</l>
</sp>
<sp>
<speaker>Ἀλλαντοπώλης</speaker>
<l>βάδιζέ νυν καὶ δεῦρο πρὸς τὴν Παφλαγόνος.</l>
<l>ὁρᾷς <add>τάδʼ;</add>
</l>
</sp>
<sp>
<speaker>Δῆμος</speaker>
<l>οἴμοι τῶν ἀγαθῶν ὅσων πλέα.</l>
<l>ὅσον τὸ χρῆμα τοῦ πλακοῦντος ἀπέθετο·</l>
<l n="1220">ἐμοὶ δʼ ἔδωκεν ἀποτεμὼν τυννουτονί.</l>
</sp>
<sp>
<speaker>Ἀλλαντοπώλης</speaker>
<l>τοιαῦτα μέντοι καὶ πρότερόν σʼ ἠργάζετο·</l>
<l>σοὶ μὲν προσεδίδου μικρὸν ὧν ἐλάμβανεν,</l>
<l>αὐτὸς δʼ ἑαυτῷ παρετίθει τὰ μείζονα.</l>
</sp>
<sp>
<speaker>Δῆμος</speaker>
<l>ὦ μιαρὲ κλέπτων δή με ταῦτʼ ἐξηπάτας;</l>
<l n="1225">ἐγὼ δέ τυ ἐστεφάνιξα κἀδωρησάμαν.</l>
</sp>
<sp>
<speaker>Κλέων</speaker>
<l>ἐγὼ δʼ ἔκλεπτον ἐπʼ ἀγαθῷ γε τῇ πόλει.</l>
</sp>
<sp>
<speaker>Δῆμος</speaker>
<l>κατάθου ταχέως τὸν στέφανον, ἵνʼ ἐγὼ τουτῳὶ</l>
<l>αὐτὸν περιθῶ.</l>
</sp>
<sp>
<speaker>Ἀλλαντοπώλης</speaker>
<l>κατάθου ταχέως μαστιγία.</l>
</sp>
<sp>
<speaker>Κλέων</speaker>
<l>οὐ δῆτʼ, ἐπεί μοι χρησμός ἐστι Πυθικὸς</l>
<l n="1230">φράζων ὑφʼ οὗ †δεήσει μʼ† ἡττᾶσθαι μόνου.<milestone ed="p" n="1231" unit="card"/>
</l>
</sp>
<sp>
<speaker>Ἀλλαντοπώλης</speaker>
<l>τοὐμόν γε φράζων ὄνομα καὶ λίαν σαφῶς.</l>
</sp>
<sp>
<speaker>Κλέων</speaker>
<l>καὶ μήν σʼ ἐλέγξαι βούλομαι τεκμηρίῳ,</l>
<l>εἴ τι ξυνοίσεις τοῦ θεοῦ τοῖς θεσφάτοις.</l>
<l>καί σου τοσοῦτον πρῶτον ἐκπειράσομαι·</l>
<l n="1235">παῖς ὢν ἐφοίτας ἐς τίνος διδασκάλου;</l>
</sp>
<sp>
<speaker>Ἀλλαντοπώλης</speaker>
<l>ἐν ταῖσιν εὕστραις κονδύλοις ἡρμοττόμην.</l>
</sp>
<sp>
<speaker>Κλέων</speaker>
<l>πῶς εἶπας; ὥς μου χρησμὸς ἅπτεται φρενῶν.</l>
<l>εἶεν.</l>
<l>ἐν παιδοτρίβου δὲ τίνα πάλην ἐμάνθανες;</l>
</sp>
<sp>
<speaker>Ἀλλαντοπώλης</speaker>
<l>κλέπτων ἐπιορκεῖν καὶ βλέπειν ἐναντίον·</l>
</sp>
<sp>
<speaker>Κλέων</speaker>
<l n="1240">ὦ Φοῖβʼ Ἄπολλον Λύκιε τί ποτέ μʼ ἐργάσει;</l>
<l>τέχνην δὲ τίνα ποτʼ εἶχες ἐξανδρούμενος;</l>
</sp>
<sp>
<speaker>Ἀλλαντοπώλης</speaker>
<l>ἠλλαντοπώλουν καί τι καὶ βινεσκόμην.</l>
</sp>
<sp>
<speaker>Κλέων</speaker>
<l>οἴμοι κακοδαίμων· οὐκέτʼ οὐδέν εἰμʼ ἐγώ.</l>
<l>λεπτή τις ἐλπίς ἐστʼ ἐφʼ ἧς ὀχούμεθα.</l>
<l n="1245">καί μοι τοσοῦτον εἰπέ· πότερον ἐν ἀγορᾷ</l>
<l>ἠλλαντοπώλεις ἐτεὸν ἢ ʼπὶ ταῖς πύλαις;</l>
</sp>
<sp>
<speaker>Ἀλλαντοπώλης</speaker>
<l>ἐπὶ ταῖς πύλαισιν, οὗ τὸ τάριχος ὤνιον.</l>
</sp>
<sp>
<speaker>Κλέων</speaker>
<l>οἴμοι πέπρακται τοῦ θεοῦ τὸ θέσφατον.</l>
<l>κυλίνδετʼ εἴσω τόνδε τὸν δυσδαίμονα.</l>
<l n="1250">ὦ στέφανε χαίρων ἄπιθι, κεἴ σʼ ἄκων ἐγὼ</l>
<l>λείπω· σὲ δʼ ἄλλος τις λαβὼν κεκτήσεται,</l>
<l>κλέπτης μὲν οὐκ ἂν μᾶλλον, εὐτυχὴς δʼ ἴσως.</l>
</sp>
<sp>
<speaker>Ἀλλαντοπώλης</speaker>
<l>Ἑλλάνιε Ζεῦ σὸν τὸ νικητήριον.</l>
</sp>
<sp>
<speaker>Χορός</speaker>
<l>ὦ χαῖρε καλλίνικε καὶ μέμνησʼ ὅτι</l>
<l n="1255">ἀνὴρ γεγένησαι διʼ ἐμέ· καί σʼ αἰτῶ βραχύ,</l>
<l>ὅπως ἔσομαί σοι Φανὸς ὑπογραφεὺς δικῶν.</l>
</sp>
<sp>
<speaker>Δῆμος</speaker>
<l>ἐμοὶ δέ γʼ ὅ τι σοι τοὔνομʼ εἴπʼ.</l>
</sp>
<sp>
<speaker>Ἀλλαντοπώλης</speaker>
<l>Ἀγοράκριτος·</l>
<l>ἐν τἀγορᾷ γὰρ κρινόμενος ἐβοσκόμην.</l>
</sp>
<sp>
<speaker>Δῆμος</speaker>
<l>Ἀγορακρίτῳ τοίνυν ἐμαυτὸν ἐπιτρέπω,</l>
<l n="1260">καὶ τὸν Παφλαγόνα παραδίδωμι τουτονί.</l>
</sp>
<sp>
<speaker>Ἀλλαντοπώλης</speaker>
<l>καὶ μὴν ἐγώ σʼ ὦ Δῆμε θεραπεύσω καλῶς,</l>
<l>ὥσθʼ ὁμολογεῖν σε μηδένʼ ἀνθρώπων ἐμοῦ</l>
<l>ἰδεῖν ἀμείνω τῇ Κεχηναίων πόλει.<milestone ed="p" n="1264" unit="card"/>
</l>
</sp>
</div1>
<div1 type="Parabasis">
<div2 type="strophe">
<sp>
<speaker>Χορός</speaker>
<l>τί κάλλιον ἀρχομένοισιν</l>
<l n="1265">ἢ καταπαυομένοισιν</l>
<l>ἢ θοᾶν ἵππων ἐλατῆρας ἀείδειν, †μηδὲν ἐσ† Λυσίστρατον,</l>
<l>μηδὲ Θούμαντιν τὸν ἀνέστιον αὖ λυπεῖν ἑκούσῃ καρδίᾳ;</l>
<l>καὶ γὰρ οὗτος ὦ φίλʼ Ἄπολλον <add>ἀεὶ</add> πεινῇ, θαλεροῖς δακρύοις</l>
<l n="1273">σᾶς ἁπτόμενος φαρέτρας Πυθῶνι δίᾳ μὴ κακῶς πένεσθαι.<milestone ed="p" n="1274" unit="card"/>
</l>
</sp>
</div2>
<div2 type="epirrheme">
<sp>
<speaker>Χορός</speaker>
<l>λοιδορῆσαι τοὺς πονηροὺς οὐδέν ἐστʼ ἐπίφθονον,</l>
<l n="1275">ἀλλὰ τιμὴ τοῖσι χρηστοῖς, ὅστις εὖ λογίζεται.</l>
<l>εἰ μὲν οὖν ἄνθρωπος, ὃν δεῖ πόλλʼ ἀκοῦσαι καὶ κακά,</l>
<l>αὐτὸς ἦν ἔνδηλος, οὐκ ἂν ἀνδρὸς ἐμνήσθην φίλου.</l>
<l>νῦν δʼ Ἀρίγνωτον γὰρ οὐδεὶς ὅστις οὐκ ἐπίσταται,</l>
<l>ὅστις ἢ τὸ λευκὸν οἶδεν ἢ τὸν ὄρθιον νόμον.</l>
<l n="1280">ἔστιν οὖν ἀδελφὸς αὐτῷ τοὺς τρόπους οὐ συγγενής,</l>
<l>Ἀριφράδης πονηρός. ἀλλὰ τοῦτο μὲν καὶ βούλεται·</l>
<l>ἔστι δʼ οὐ μόνον πονηρός, οὐ γὰρ οὐδʼ ἂν ᾐσθόμην,</l>
<l>οὐδὲ παμπόνηρος, ἀλλὰ καὶ προσεξηύρηκέ τι.</l>
<l>τὴν γὰρ αὑτοῦ γλῶτταν αἰσχραῖς ἡδοναῖς λυμαίνεται,</l>
<l n="1285">ἐν κασωρείοισι λείχων τὴν ἀπόπτυστον δρόσον,</l>
<l>καὶ μολύνων τὴν ὑπήνην καὶ κυκῶν τὰς ἐσχάρας,</l>
<l>καὶ Πολυμνήστεια ποιῶν καὶ ξυνὼν Οἰωνίχῳ.</l>
<l>ὅστις οὖν τοιοῦτον ἄνδρα μὴ σφόδρα βδελύττεται,</l>
<l>οὔ ποτʼ ἐκ ταὐτοῦ μεθʼ ἡμῶν πίεται ποτηρίου.<milestone ed="p" n="1290" unit="card"/>
</l>
</sp>
</div2>
<div2 type="antistrophe">
<sp>
<speaker>Χορός</speaker>
<l n="1290">ἦ πολλάκις ἐννυχίαισι</l>
<l>φροντίσι συγγεγένημαι,</l>
<l n="1294">καὶ διεζήτηχʼ ὁπόθεν ποτὲ φαύλως ἐσθίει Κλεώνυμος.</l>
<l>φασὶ <add>μὲν</add> γὰρ αὐτὸν ἐρεπτόμενον τὰ τῶν ἐχόντων ἀνέρων</l>
<l>οὐκ ἂν ἐξελθεῖν ἀπὸ τῆς σιπύης· τοὺς δʼ ἀντιβολεῖν ἂν ὅμως·</l>
<l>
<q direct="unspecified">ἴθʼ ὦ ἄνα πρὸς γονάτων, ἔξελθε καὶ σύγγνωθι τῇ τραπέζῃ.</q>
<milestone ed="p" n="1300" unit="card"/>
</l>
</sp>
</div2>
<div2 type="antepirrheme">
<sp>
<speaker>Χορός</speaker>
<l n="1300">φασὶν ἀλλήλαις ξυνελθεῖν τὰς τριήρεις ἐς λόγον,</l>
<l>καὶ μίαν λέξαι τινʼ αὐτῶν ἥτις ἦν γεραιτέρα·</l>
<l>‘οὐδὲ πυνθάνεσθε ταῦτʼ ὦ παρθένοι τἀν τῇ πόλει;</l>
<l>φασὶν αἰτεῖσθαί τινʼ ἡμῶν ἑκατὸν ἐς Καρχηδόνα</l>
<l>ἄνδρα μοχθηρὸν πολίτην ὀξίνην Ὑπέρβολον·’</l>
<l n="1305">ταῖς δὲ δόξαι δεινὸν εἶναι τοῦτο κοὐκ ἀνασχετόν,</l>
<l>καί τινʼ εἰπεῖν ἥτις ἀνδρῶν ἆσσον οὐκ ἐληλύθει·</l>
<l>‘ἀποτρόπαἰ οὐ δῆτʼ ἐμοῦ γʼ ἄρξει ποτʼ, ἀλλʼ ἐάν με χρῇ,</l>
<l>ὑπὸ τερηδόνων σαπεῖσʼ ἐνταῦθα καταγηράσομαι·’</l>
<l>‘οὐδὲ Ναυφάντης γε τῆς Ναύσωνος, οὐ δῆτʼ ὦ θεοί,</l>
<l n="1310">εἴπερ ἐκ πεύκης γε κἀγὼ καὶ ξύλων ἐπηγνύμην.</l>
<l>ἢν δʼ ἀρέσκῃ ταῦτʼ Ἀθηναίοις, καθῆσθαί μοι δοκεῖ</l>
<l>ἐς τὸ Θησεῖον πλεούσαις ἢ ʼπὶ τῶν σεμνῶν θεῶν.</l>
<l>οὐ γὰρ ἡμῶν γε στρατηγῶν ἐγχανεῖται τῇ πόλει·</l>
<l>ἀλλὰ πλείτω χωρὶς αὐτὸς ἐς κόρακας, εἰ βούλεται,</l>
<l n="1315">τὰς σκάφας, ἐν αἷς ἐπώλει τοὺς λύχνους, καθελκύσας.’<milestone ed="p" n="1316" unit="card"/>
</l>
</sp>
</div2>
</div1>
<div1 type="Choral">
<div2 type="anapests">
<sp>
<speaker>Ἀλλαντοπώλης</speaker>
<l>εὐφημεῖν χρὴ καὶ στόμα κλῄειν καὶ μαρτυριῶν ἀπέχεσθαι,</l>
<l>καὶ τὰ δικαστήρια συγκλῄειν οἷς ἡ πόλις ἥδε γέγηθεν,</l>
<l>ἐπὶ καιναῖσιν δʼ εὐτυχίαισιν παιωνίζειν τὸ θέατρον.</l>
</sp>
<sp>
<speaker>Χορός</speaker>
<l>ὦ ταῖς ἱεραῖς φέγγος Ἀθήναις καὶ ταῖς νήσοις ἐπίκουρε,</l>
<l n="1320">τίνʼ ἔχων φήμην ἀγαθὴν ἥκεις, ἐφʼ ὅτῳ κνισῶμεν ἀγυιάς;</l>
</sp>
<sp>
<speaker>Ἀλλαντοπώλης</speaker>
<l>τὸν Δῆμον ἀφεψήσας ὑμῖν καλὸν ἐξ αἰσχροῦ πεποίηκα.</l>
</sp>
<sp>
<speaker>Χορός</speaker>
<l>καὶ ποῦ  ʼστιν νῦν ὦ θαυμαστὰς ἐξευρίσκων ἐπινοίας;</l>
</sp>
<sp>
<speaker>Ἀλλαντοπώλης</speaker>
<l>ἐν ταῖσιν ἰοστεφάνοις οἰκεῖ ταῖς ἀρχαίαισιν Ἀθήναις.</l>
</sp>
<sp>
<speaker>Χορός</speaker>
<l>πῶς ἂν ἴδοιμεν; ποίαν <add>τινʼ</add> ἔχει σκευήν; ποῖος γεγένηται;</l>
</sp>
<sp>
<speaker>Ἀλλαντοπώλης</speaker>
<l n="1325">οἷός περ Ἀριστείδῃ πρότερον καὶ Μιλτιάδῃ ξυνεσίτει.</l>
<l>ὄψεσθε δέ· καὶ γὰρ ἀνοιγνυμένων ψόφος ἤδη τῶν προπυλαίων.</l>
<l>ἀλλʼ ὀλολύξατε φαινομέναισιν ταῖς ἀρχαίαισιν Ἀθήναις</l>
<l>καὶ θαυμασταῖς καὶ πολυύμνοις, ἵνʼ ὁ κλεινὸς Δῆμος ἐνοικεῖ.</l>
</sp>
<sp>
<speaker>Χορός</speaker>
<l>ὦ ταὶ λιπαραὶ καὶ ἰοστέφανοι καὶ ἀριζήλωτοι Ἀθῆναι,</l>
<l n="1330">δείξατε τὸν τῆς Ἑλλάδος ὑμῖν καὶ τῆς γῆς τῆσδε μόναρχον.</l>
</sp>
<sp>
<speaker>Ἀλλαντοπώλης</speaker>
<l>ὅδʼ ἐκεῖνος ὁρᾶν τεττιγοφόρας, ἀρχαίῳ σχήματι λαμπρός,</l>
<l>οὐ χοιρινῶν ὄζων ἀλλὰ σπονδῶν, σμύρνῃ κατάλειπτος.</l>
</sp>
<sp>
<speaker>Χορός</speaker>
<l>χαῖρʼ ὦ βασιλεῦ τῶν Ἑλλήνων· καί σοι ξυγχαίρομεν ἡμεῖς.</l>
<l>τῆς γὰρ πόλεως ἄξια πράττεις καὶ τοῦ ʼν Μαραθῶνι τροπαίου.<milestone ed="p" n="1335" unit="card"/>
</l>
</sp>
</div2>
</div1>
<div1 type="Episode">
<sp>
<speaker>Δῆμος</speaker>
<l n="1335">ὦ φίλτατʼ ἀνδρῶν ἐλθὲ δεῦρʼ Ἀγοράκριτε.</l>
<l>ὅσα με δέδρακας ἀγάθʼ ἀφεψήσας.</l>
</sp>
<sp>
<speaker>Ἀλλαντοπώλης</speaker>
<l>ἐγώ;</l>
<l>ἀλλʼ ὦ μέλʼ οὐκ οἶσθʼ οἷος ἦσθʼ αὐτὸς πάρος,</l>
<l>οὐδʼ οἷʼ ἔδρας· ἐμὲ γὰρ νομίζοις ἂν θεόν.</l>
</sp>
<sp>
<speaker>Δῆμος</speaker>
<l>τί δʼ ἔδρων, κάτειπέ μοι, πρὸ τοῦ; ποῖός τις ἦ;</l>
</sp>
<sp>
<speaker>Ἀλλαντοπώλης</speaker>
<l n="1340">πρῶτον μέν, ὁπότʼ εἴποι τις ἐν τἠκκλησίᾳ,</l>
<l>‘ὦ Δῆμʼ ἐραστής εἰμι σὸς φιλῶ τέ σε</l>
<l>καὶ κήδομαί σου καὶ προβουλεύω μόνος,’</l>
<l>τούτοις ὁπότε χρήσαιτό τις προοιμίοις,</l>
<l>ἀνωρτάλιζες κἀκερουτίας.</l>
</sp>
<sp>
<speaker>Δῆμος</speaker>
<l>ἐγώ;</l>
</sp>
<sp>
<speaker>Ἀλλαντοπώλης</speaker>
<l n="1345">εἶτʼ ἐξαπατήσας σʼ ἀντὶ τούτων ᾤχετο.</l>
</sp>
<sp>
<speaker>Δῆμος</speaker>
<l>τί φῄς;</l>
<l>ταυτί μʼ ἔδρων, ἐγὼ δὲ τοῦτʼ οὐκ ᾐσθόμην;</l>
</sp>
<sp>
<speaker>Ἀλλαντοπώλης</speaker>
<l>τὰ δʼ ὦτά γʼ ἄν σου νὴ Δίʼ ἐξεπετάννυτο</l>
<l>ὥσπερ σκιάδειον καὶ πάλιν ξυνήγετο.</l>
</sp>
<sp>
<speaker>Δῆμος</speaker>
<l>οὕτως ἀνόητος ἐγεγενήμην καὶ γέρων;</l>
</sp>
<sp>
<speaker>Ἀλλαντοπώλης</speaker>
<l n="1350">καὶ νὴ Δίʼ εἴ γε δύο λεγοίτην ῥήτορε,</l>
<l>ὁ μὲν ποιεῖσθαι ναῦς μακρὰς ὁ δʼ ἕτερος αὖ</l>
<l>καταμισθοφορῆσαι τοῦθʼ, ὁ τὸν μισθὸν λέγων</l>
<l>τὸν τὰς τριήρεις παραδραμὼν ἂν ᾤχετο.</l>
<l>οὗτος τί κύπτεις; οὐχὶ κατὰ χώραν μενεῖς;</l>
</sp>
<sp>
<speaker>Δῆμος</speaker>
<l n="1355">αἰσχύνομαί τοι ταῖς πρότερον ἁμαρτίαις.</l>
</sp>
<sp>
<speaker>Ἀλλαντοπώλης</speaker>
<l>ἀλλʼ οὐ σὺ τούτων αἴτιος, μὴ φροντίσῃς,</l>
<l>ἀλλʼ οἵ σε ταῦτʼ ἐξηπάτων. νυνδὶ φράσον·</l>
<l>ἐάν τις εἴπῃ βωμολόχος ξυνήγορος·</l>
<l>‘οὐκ ἔστιν ὑμῖν τοῖς δικασταῖς ἄλφιτα,</l>
<l n="1360">εἰ μὴ καταγνώσεσθε ταύτην τὴν δίκην·’</l>
<l>τοῦτον τί δράσεις, εἰπέ, τὸν ξυνήγορον;<milestone ed="p" n="1362" unit="card"/>
</l>
</sp>
<sp>
<speaker>Δῆμος</speaker>
<l>ἄρας μετέωρον ἐς τὸ βάραθρον ἐμβαλῶ,</l>
<l>ἐκ τοῦ λάρυγγος ἐκκρεμάσας Ὑπέρβολον.</l>
</sp>
<sp>
<speaker>Ἀλλαντοπώλης</speaker>
<l>τουτὶ μὲν ὀρθῶς καὶ φρονίμως ἤδη λέγεις·</l>
<l n="1365">τὰ δʼ ἄλλα, φέρʼ ἴδω, πῶς πολιτεύσει φράσον.</l>
</sp>
<sp>
<speaker>Δῆμος</speaker>
<l>πρῶτον μὲν ὁπόσοι ναῦς ἐλαύνουσιν μακράς,</l>
<l>καταγομένοις τὸν μισθὸν ἀποδώσω ʼντελῆ.</l>
</sp>
<sp>
<speaker>Ἀλλαντοπώλης</speaker>
<l>πολλοῖς γʼ ὑπολίσφοις πυγιδίοισιν ἐχαρίσω.</l>
</sp>
<sp>
<speaker>Δῆμος</speaker>
<l>ἔπειθʼ ὁπλίτης ἐντεθεὶς ἐν καταλόγῳ</l>
<l n="1370">οὐδεὶς κατὰ σπουδὰς μετεγγραφήσεται,</l>
<l>ἀλλʼ ὥσπερ ἦν τὸ πρῶτον ἐγγεγράψεται.<milestone ed="p" n="1372" unit="card"/>
</l>
</sp>
<sp>
<speaker>Ἀλλαντοπώλης</speaker>
<l>τοῦτʼ ἔδακε τὸν πόρπακα τὸν Κλεωνύμου.</l>
</sp>
<sp>
<speaker>Δῆμος</speaker>
<l>οὐδʼ ἀγοράσει γʼ ἀγένειος οὐδεὶς ἐν ἀγορᾷ.</l>
</sp>
<sp>
<speaker>Ἀλλαντοπώλης</speaker>
<l>ποῦ δῆτα Κλεισθένης ἀγοράσει καὶ Στράτων;</l>
</sp>
<sp>
<speaker>Δῆμος</speaker>
<l n="1375">τὰ μειράκια ταυτὶ λέγω τἀν τῷ μύρῳ,</l>
<l>ἃ στωμυλεῖται τοιαδὶ καθήμενα·</l>
<l>‘σοφός γʼ ὁ Φαίαξ δεξιῶς τʼ οὐκ ἀπέθανεν.</l>
<l>συνερτικὸς γάρ ἐστι καὶ περαντικός,</l>
<l>καὶ γνωμοτυπικὸς καὶ σαφὴς καὶ κρουστικός,</l>
<l n="1380">καταληπτικός τʼ ἄριστα τοῦ θορυβητικοῦ.’</l>
</sp>
<sp>
<speaker>Ἀλλαντοπώλης</speaker>
<l>οὔκουν καταδακτυλικὸς σὺ τοῦ λαλητικοῦ;</l>
</sp>
<sp>
<speaker>Δῆμος</speaker>
<l>μὰ Δίʼ ἀλλʼ ἀναγκάσω κυνηγετεῖν ἐγὼ</l>
<l>τούτους ἅπαντας, παυσαμένους ψηφισμάτων.</l>
</sp>
<sp>
<speaker>Ἀλλαντοπώλης</speaker>
<l>ἔχε νυν ἐπὶ τούτοις τουτονὶ τὸν ὀκλαδίαν,</l>
<l n="1385">καὶ παῖδʼ ἐνόρχην, ὅσπερ οἴσει τόνδε σοι·</l>
<l>κἄν που δοκῇ σοι, τοῦτον ὀκλαδίαν ποίει.</l>
</sp>
<sp>
<speaker>Δῆμος</speaker>
<l>μακάριος ἐς τἀρχαῖα δὴ καθίσταμαι.</l>
</sp>
<sp>
<speaker>Ἀλλαντοπώλης</speaker>
<l>φήσεις γʼ, ἐπειδὰν τὰς τριακοντούτιδας</l>
<l>σπονδὰς παραδῶ σοι. δεῦρʼ ἴθʼ αἱ Σπονδαὶ ταχύ.<milestone ed="p" n="1390" unit="card"/>
</l>
</sp>
<sp>
<speaker>Δῆμος</speaker>
<l n="1390">ὦ Ζεῦ πολυτίμηθʼ ὡς καλαί· πρὸς τῶν θεῶν,</l>
<l>ἔξεστιν αὐτῶν κατατριακοντουτίσαι;</l>
<l>πῶς ἔλαβες αὐτὰς ἐτέον;</l>
</sp>
<sp>
<speaker>Ἀλλαντοπώλης</speaker>
<l>οὐ γὰρ ὁ Παφλαγὼν</l>
<l>ἀπέκρυπτε ταύτας ἔνδον, ἵνα σὺ μὴ λάβῃς;</l>
<l>νῦν οὖν ἐγώ σοι παραδίδωμʼ ἐς τοὺς ἀγροὺς</l>
<l n="1395">αὐτὰς ἰέναι λαβόντα.</l>
</sp>
<sp>
<speaker>Δῆμος</speaker>
<l>τὸν δὲ Παφλαγόνα,</l>
<l>ὃς ταῦτʼ ἔδρασεν, εἴφʼ ὅ τι ποιήσεις κακόν.</l>
</sp>
<sp>
<speaker>Ἀλλαντοπώλης</speaker>
<l>οὐδὲν μέγʼ ἀλλʼ ἢ τὴν ἐμὴν ἕξει τέχνην·</l>
<l>ἐπὶ ταῖς πύλαις ἀλλαντοπωλήσει μόνος,</l>
<l>τὰ κύνεια μιγνὺς τοῖς ὀνείοις πράγμασιν,</l>
<l n="1400">μεθύων τε ταῖς πόρναισι λοιδορήσεται,</l>
<l>κἀκ τῶν βαλανείων πίεται τὸ λούτριον.</l>
</sp>
<sp>
<speaker>Δῆμος</speaker>
<l>εὖ γʼ ἐπενόησας οὗπέρ ἐστιν ἄξιος,</l>
<l>πόρναισι καὶ βαλανεῦσι διακεκραγέναι,</l>
<l>καί σʼ ἀντὶ τούτων ἐς τὸ πρυτανεῖον καλῶ</l>
<l n="1405">ἐς τὴν ἕδραν θʼ, ἵνʼ ἐκεῖνος ἦν ὁ φαρμακός.</l>
<l>ἕπου δὲ ταυτηνὶ λαβὼν τὴν βατραχίδα·</l>
<l>κἀκεῖνον ἐκφερέτω τις ὡς ἐπὶ τὴν τέχνην,</l>
<l>ἵνʼ ἴδωσιν αὐτὸν οἷς ἐλωβᾶθʼ οἱ ξένοι.<gap desc="*"/>
</l>
</sp>
</div1>
</body>
</text>
</TEI.2>

