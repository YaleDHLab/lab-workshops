<?xml version="1.0" encoding="UTF-8"?><TEI.2>
<teiHeader type="text">
<fileDesc>
<titleStmt>
<title type="work" n="Frogs">Frogs</title>
<title type="sub">Machine readable text</title>
<author n="Aristoph.">Aristophanes</author>
<editor role="editor" n="OCT">F.W. Hall and W.M. Geldart</editor>
<sponsor>Perseus Project, Tufts University</sponsor>
<principal>Gregory Crane</principal>
<respStmt>
<resp>Prepared under the supervision of</resp>
<name>Lisa Cerrato</name>
<name>William Merrill</name>
<name>Elli Mylonas</name>
<name>David Smith</name>
</respStmt>
<funder n="org:AnnCPB">The Annenberg CPB/Project</funder>
</titleStmt>
<extent>About 145Kb</extent>
<publicationStmt>
<publisher>Trustees of Tufts University</publisher>
<pubPlace>Medford, MA</pubPlace>
<authority>Perseus Project</authority>
</publicationStmt>
<sourceDesc>
<biblStruct>
<monogr>
<author>Aristophanes</author>
<title>Aristophanes Comoediae, ed. F.W. Hall and W.M. Geldart, vol. 2</title>
<editor role="editor">F.W. Hall and W.M. Geldart</editor>
<imprint>
<pubPlace>Oxford</pubPlace>
<publisher>Clarendon Press, Oxford</publisher>
<date>1907</date>
</imprint>
</monogr>
</biblStruct>
</sourceDesc>
</fileDesc>
<encodingDesc>
<refsDecl doctype="TEI.2">
<step refunit="line" from="DESCENDANT (1 L N%1)" to="DITTO"/>
</refsDecl>
</encodingDesc>
<profileDesc>
<langUsage>
<language id="greek">Greek</language>
</langUsage>
</profileDesc>
<revisionDesc>
<change>
<date>1988</date>
<respStmt>
<name>EM, Scott Ettinger and Roger Travis</name>
<resp>tagging</resp>
</respStmt>
<item>Text scanned at U. Chicago in 1988. Basic SGML tagging by Lowell Bowditch</item>
</change>
<change>
<date>9/92</date>
<respStmt>
<name>Bill Merrill</name>
<resp>ed.</resp>
</respStmt>
<item>Refined tagging</item>
</change>
<change>
<date>10/1/92</date>
<respStmt>
<name>Bill Merrill</name>
<resp>ed.</resp>
</respStmt>
<item>Replaced LYRIC Meter= tag with  SPEECH Meter=</item>
</change>
<change>
<date>31-Jan-00</date>
<respStmt>
<name>Anne Mahoney</name>
<resp>Markup</resp>
</respStmt>
<item>
$Log: aristoph.frogs_gk.xml,v $
Revision 1.1  2013-09-13 11:17:28  balmas01
moving Greg's work-in-progress on CTS-izing greco-roman collection texts to a Work directory

Revision 1.4  2013-06-13 12:41:19  gcrane
tagging now should be compatible with CTS

Revision 1.3  2011-09-07 13:51:35  rsingh04
adding rend=displayNum to lb tags

Revision 1.2  2011-01-13 03:38:23  gcrane
more refinements making these files SDL compatible

Revision 1.1  2010-12-25 20:14:24  gcrane
base file -- main difference is that this uses LB milestones rather than L tags

Revision 1.1  2009/10/08 19:12:08  rsingh04
began reorganizing texts module by collection.  created separate work directory in texts module to keep hopper files separate from in progress files

Revision 1.2  2005/08/01 15:50:24  packel
removed stray item tags

Revision 1.1  2005/07/25 14:28:23  packel
Converted to XML

Revision 1.10  2004/04/21 20:51:04  mimno
added card 1s

Revision 1.9  2003/07/01 22:14:36  yorkc
Updated texts to TEI P4 and Perseus P4 extensions; minor cleanup (esp. character encodings and typos.)

Revision 1.8  2000/09/14 16:53:42  lcerrato
changed skotei to skopei on 1155

Revision 1.7  2000/03/06 20:10:31  amahoney
remove spurious headers, which mess up short toc

Revision 1.6  2000/03/04 20:33:53  dasmith
Added separate funder entity to TEI header.

Revision 1.5  2000/01/31 22:55:38  amahoney
convert to p3

</item>
</change>
</revisionDesc>
</teiHeader>
<text id="stoa0045.stoa0">
<body>
<div1 type="Prologue">
<milestone n="1" unit="card"/>
<sp>
<speaker>Ξανθίας</speaker>
<l>Εἴπω τι τῶν εἰωθότων ὦ δέσποτα,</l>
<l>ἐφʼ οἷς ἀεὶ γελῶσιν οἱ θεώμενοι;</l>
</sp>
<sp>
<speaker>Διόνυσος</speaker>
<l>νὴ τὸν Δίʼ ὅ τι Βούλει γε, πλὴν <q direct="unspecified">πιέζομαι,</q>
</l>
<l>τοῦτο δὲ φύλαξαι· πάνυ γάρ ἐστʼ ἤδη χολή.</l>
</sp>
<sp>
<speaker>Ξανθίας</speaker>
<l>μηδʼ ἕτερον ἀστεῖόν τι;</l>
</sp>
<sp>
<speaker>Διόνυσος</speaker>
<l>πλήν γʼ <q direct="unspecified">ὡς θλίβομαι.</q>
</l>
</sp>
<sp>
<speaker>Ξανθίας</speaker>
<l n="6">τί δαί; τὸ πάνυ γέλοιον εἴπω;</l>
</sp>
<sp>
<speaker>Διόνυσος</speaker>
<l>νὴ Δία</l>
<l>θαρρῶν γε· μόνον ἐκεῖνʼ ὅπως μὴ ʼρεῖς,</l>
</sp>
<sp>
<speaker>Ξανθίας</speaker>
<l>τὸ τί;</l>
</sp>
<sp>
<speaker>Διόνυσος</speaker>
<l>μεταβαλλόμενος τἀνάφορον ὅτι <q direct="unspecified">χεζητιᾷς.</q>
</l>
</sp>
<sp>
<speaker>Ξανθίας</speaker>
<l>μηδʼ ὅτι τοσοῦτον ἄχθος ἐπʼ ἐμαυτῷ φέρων,</l>
<l n="10">εἰ μὴ καθαιρήσει τις, ἀποπαρδήσομαι;</l>
</sp>
<sp>
<speaker>Διόνυσος</speaker>
<l>μὴ δῆθʼ, ἱκετεύω, πλήν γʼ ὅταν μέλλω ʼξεμεῖν.</l>
</sp>
<sp>
<speaker>Ξανθίας</speaker>
<l>τί δῆτʼ ἔδει με ταῦτα τὰ σκεύη φέρειν,</l>
<l>εἴπερ ποιήσω μηδὲν ὧνπερ Φρύνιχος</l>
<l n="14">εἴωθε ποιεῖν καὶ Λύκις κἀμειψίας;</l>
</sp>
<sp>
<speaker>Διόνυσος</speaker>
<l n="16">μή νυν ποιήσῃς· ὡς ἐγὼ θεώμενος,</l>
<l>ὅταν τι τούτων τῶν σοφισμάτων ἴδω,</l>
<l>πλεῖν ἢ ʼνιαυτῷ πρεσβύτερος ἀπέρχομαι.</l>
</sp>
<sp>
<speaker>Ξανθίας</speaker>
<l>ὢ τρισκακοδαίμων ἄρʼ ὁ τράχηλος οὑτοσί,</l>
<l n="20">ὅτι θλίβεται μέν, τὸ δὲ γέλοιον οὐκ ἐρεῖ.</l>
</sp>
<sp>
<speaker>Διόνυσος</speaker>
<l>εἶτʼ οὐχ ὕβρις ταῦτʼ ἐστὶ καὶ πολλὴ τρυφή,</l>
<l>ὅτʼ ἐγὼ μὲν ὢν Διόνυσος υἱὸς Σταμνίου</l>
<l>αὐτὸς βαδίζω καὶ πονῶ, τοῦτον δʼ ὀχῶ,</l>
<l n="24">ἵνα μὴ ταλαιπωροῖτο μηδʼ ἄχθος φέροι;</l>
</sp>
<sp>
<speaker>Ξανθίας</speaker>
<l>οὐ γὰρ φέρω ʼγώ;</l>
</sp>
<sp>
<speaker>Διόνυσος</speaker>
<l>πῶς φέρεις γὰρ ὅς γʼ ὀχεῖ;</l>
</sp>
<sp>
<speaker>Ξανθίας</speaker>
<l>φέρων γε ταυτί.</l>
</sp>
<sp>
<speaker>Διόνυσος</speaker>
<l>τίνα τρόπον;</l>
</sp>
<sp>
<speaker>Ξανθίας</speaker>
<l>Βαρέως πάνυ.</l>
</sp>
<sp>
<speaker>Διόνυσος</speaker>
<l>οὔκουν τὸ Βάρος τοῦθʼ ὃ σὺ φέρεις ὄνος φέρει;</l>
</sp>
<sp>
<speaker>Ξανθίας</speaker>
<l>οὐ δῆθʼ ὅ γʼ ἔχω ʼγὼ καὶ φέρω μὰ τὸν Δίʼ οὔ.</l>
</sp>
<sp>
<speaker>Διόνυσος</speaker>
<l>πῶς γὰρ φέρεις, ὅς γʼ αὐτὸς ὑφʼ ἑτέρου φέρει;</l>
</sp>
<sp>
<speaker>Ξανθίας</speaker>
<l n="30">οὐκ οἶδʼ· ὁ δʼ ὦμος οὑτοσὶ πιέζεται.</l>
</sp>
<sp>
<speaker>Διόνυσος</speaker>
<l>σὺ δʼ οὖν ἐπειδὴ τὸν ὄνον οὐ φῄς σʼ ὠφελεῖν,</l>
<l>ἐν τῷ μέρει σὺ τὸν ὄνον ἀράμενος φέρε.</l>
</sp>
<sp>
<speaker>Ξανθίας</speaker>
<l>οἴμοι κακοδαίμων· τί γὰρ ἐγὼ οὐκ ἐναυμάχουν;</l>
<l>ἦ τἄν σε κωκύειν ἂν ἐκέλευον μακρά.</l>
</sp>
<sp>
<speaker>Διόνυσος</speaker>
<l n="35">κατάβα πανοῦργε. καὶ γὰρ ἐγγὺς τῆς θύρας</l>
<l>ἤδη βαδίζων εἰμὶ τῆσδʼ, οἷ πρῶτά με</l>
<l>ἔδει τραπέσθαι. παιδίον, παῖ, ἠμί, παῖ.<milestone ed="p" n="38" unit="card"/>
</l>
</sp>
<sp>
<speaker>Ἡρακλῆς</speaker>
<l>τίς τὴν θύραν ἐπάταξεν; ὡς κενταυρικῶς</l>
<l>ἐνήλαθʼ ὅστις· εἰπέ μοι τουτὶ τί ἦν;</l>
</sp>
<sp>
<speaker>Διόνυσος</speaker>
<l n="40">ὁ παῖς.</l>
</sp>
<sp>
<speaker>Ξανθίας</speaker>
<l>τί ἔστιν;</l>
</sp>
<sp>
<speaker>Διόνυσος</speaker>
<l>οὐκ ἐνεθυμήθης;</l>
</sp>
<sp>
<speaker>Ξανθίας</speaker>
<l>τὸ τί;</l>
</sp>
<sp>
<speaker>Διόνυσος</speaker>
<l>ὡς σφόδρα μʼ ἔδεισε.</l>
</sp>
<sp>
<speaker>Ξανθίας</speaker>
<l>νὴ Δία μὴ μαίνοιό γε.</l>
</sp>
<sp>
<speaker>Ἡρακλῆς</speaker>
<l>οὔ τοι μὰ τὴν Δήμητρα δύναμαι μὴ γελᾶν·</l>
<l>καίτοι δάκνω γʼ ἐμαυτόν· ἀλλʼ ὅμως γελῶ.</l>
</sp>
<sp>
<speaker>Διόνυσος</speaker>
<l>ὦ δαιμόνιε πρόσελθε· δέομαι γάρ τί σου.</l>
</sp>
<sp>
<speaker>Ἡρακλῆς</speaker>
<l n="45">ἀλλʼ οὐχ οἷός τʼ εἴμʼ ἀποσοβῆσαι τὸν γέλων</l>
<l>ὁρῶν λεοντῆν ἐπὶ κροκωτῷ κειμένην.</l>
<l>τίς ὁ νοῦς; τί κόθορνος καὶ ῥόπαλον ξυνηλθέτην;</l>
<l>ποῖ γῆς ἀπεδήμεις;</l>
</sp>
<sp>
<speaker>Διόνυσος</speaker>
<l>ἐπεβάτευον Κλεισθένει-</l>
</sp>
<sp>
<speaker>Ἡρακλῆς</speaker>
<l>κἀναυμάχησας;</l>
</sp>
<sp>
<speaker>Διόνυσος</speaker>
<l>καὶ κατεδύσαμέν γε ναῦς</l>
<l n="50">τῶν πολεμίων ἢ δώδεκʼ ἢ τρεῖς καὶ δέκα.</l>
</sp>
<sp>
<speaker>Ἡρακλῆς</speaker>
<l>σφώ;</l>
</sp>
<sp>
<speaker>Διόνυσος</speaker>
<l>νὴ τὸν Ἀπόλλω.</l>
</sp>
<sp>
<speaker>Ξανθίας</speaker>
<l>κᾆτʼ ἔγωγʼ ἐξηγρόμην.</l>
</sp>
<sp>
<speaker>Διόνυσος</speaker>
<l>καὶ δῆτʼ ἐπὶ τῆς νεὼς ἀναγιγνώσκοντί μοι</l>
<l>τὴν Ἀνδρομέδαν πρὸς ἐμαυτὸν ἐξαίφνης πόθος</l>
<l>τὴν καρδίαν ἐπάταξε πῶς οἴει σφόδρα.</l>
</sp>
<sp>
<speaker>Ἡρακλῆς</speaker>
<l n="55">πόθος; πόσος τις;</l>
</sp>
<sp>
<speaker>Διόνυσος</speaker>
<l>μικρὸς ἡλίκος Μόλων.</l>
</sp>
<sp>
<speaker>Ἡρακλῆς</speaker>
<l>γυναικός;</l>
</sp>
<sp>
<speaker>Διόνυσος</speaker>
<l>οὐ δῆτʼ.</l>
</sp>
<sp>
<speaker>Ἡρακλῆς</speaker>
<l>ἀλλὰ παιδός;</l>
</sp>
<sp>
<speaker>Διόνυσος</speaker>
<l>οὐδαμῶς.</l>
</sp>
<sp>
<speaker>Ἡρακλῆς</speaker>
<l>ἀλλʼ ἀνδρός;</l>
</sp>
<sp>
<speaker>Διόνυσος</speaker>
<l>ἀπαπαί.</l>
</sp>
<sp>
<speaker>Ἡρακλῆς</speaker>
<l>ξυνεγένου τῷ Κλεισθένει;</l>
</sp>
<sp>
<speaker>Διόνυσος</speaker>
<l>μὴ σκῶπτέ μʼ ὦδέλφʼ· οὐ γὰρ ἀλλʼ ἔχω κακῶς·</l>
<l>τοιοῦτος ἵμερός με διαλυμαίνεται.<milestone ed="p" n="60" unit="card"/>
</l>
</sp>
<sp>
<speaker>Ἡρακλῆς</speaker>
<l n="60">ποῖός τις ὦδελφίδιον;</l>
</sp>
<sp>
<speaker>Διόνυσος</speaker>
<l>οὐκ ἔχω φράσαι.</l>
<l>ὅμως γε μέντοι σοι διʼ αἰνιγμῶν ἐρῶ.</l>
<l>ἤδη ποτʼ ἐπεθύμησας ἐξαίφνης ἔτνους;</l>
</sp>
<sp>
<speaker>Ἡρακλῆς</speaker>
<l>ἔτνους; βαβαιάξ, μυριάκις γʼ ἐν τῷ βίῳ.</l>
</sp>
<sp>
<speaker>Διόνυσος</speaker>
<l>ἆρʼ ἐκδιδάσκω τὸ σαφὲς ἢ ʼτέρᾳ φράσω;</l>
</sp>
<sp>
<speaker>Ἡρακλῆς</speaker>
<l n="65">μὴ δῆτα περὶ ἔτνους γε· πάνυ γὰρ μανθάνω.</l>
</sp>
<sp>
<speaker>Διόνυσος</speaker>
<l>τοιουτοσὶ τοίνυν με δαρδάπτει πόθος</l>
<l>Εὐριπίδου.</l>
</sp>
<sp>
<speaker>Ἡρακλῆς</speaker>
<l>καὶ ταῦτα τοῦ τεθνηκότος;</l>
</sp>
<sp>
<speaker>Διόνυσος</speaker>
<l>κοὐδείς γέ μʼ ἂν πείσειεν ἀνθρώπων τὸ μὴ οὐκ</l>
<l>ἐλθεῖν ἐπʼ ἐκεῖνον.</l>
</sp>
<sp>
<speaker>Ἡρακλῆς</speaker>
<l>πότερον εἰς Ἅιδου κάτω;</l>
</sp>
<sp>
<speaker>Διόνυσος</speaker>
<l n="70">καὶ νὴ Δίʼ εἴ τί γʼ ἔστιν ἔτι κατωτέρω.</l>
</sp>
<sp>
<speaker>Ἡρακλῆς</speaker>
<l>τί βουλόμενος;</l>
</sp>
<sp>
<speaker>Διόνυσος</speaker>
<l>δέομαι ποιητοῦ δεξιοῦ.</l>
<l>οἱ μὲν γὰρ οὐκέτʼ εἰσίν, οἱ δʼ ὄντες κακοί.</l>
</sp>
<sp>
<speaker>Ἡρακλῆς</speaker>
<l>τί δʼ; οὐκ Ἰοφῶν ζῇ;</l>
</sp>
<sp>
<speaker>Διόνυσος</speaker>
<l>τοῦτο γάρ τοι καὶ μόνον</l>
<l>ἔτʼ ἐστὶ λοιπὸν ἀγαθόν, εἰ καὶ τοῦτʼ ἄρα·</l>
<l n="75">οὐ γὰρ σάφʼ οἶδʼ οὐδʼ αὐτὸ τοῦθʼ ὅπως ἔχει.</l>
</sp>
<sp>
<speaker>Ἡρακλῆς</speaker>
<l>εἶτʼ οὐχὶ Σοφοκλέα πρότερον Εὐριπίδου</l>
<l>μέλλεις ἀναγαγεῖν, εἴπερ ἐκεῖθεν δεῖ σʼ ἄγειν;</l>
</sp>
<sp>
<speaker>Διόνυσος</speaker>
<l>οὐ πρίν γʼ ἂν Ἰοφῶντʼ, ἀπολαβὼν αὐτὸν μόνον,</l>
<l>ἄνευ Σοφοκλέους ὅ τι ποιεῖ κωδωνίσω.</l>
<l n="80">κἄλλως ὁ μέν γʼ Εὐριπίδης πανοῦργος ὢν</l>
<l>κἂν ξυναποδρᾶναι δεῦρʼ ἐπιχειρήσειέ μοι·</l>
<l>ὁ δʼ εὔκολος μὲν ἐνθάδʼ εὔκολος δʼ ἐκεῖ.</l>
</sp>
<sp>
<speaker>Ἡρακλῆς</speaker>
<l>Ἀγάθων δὲ ποῦ ʼστιν;</l>
</sp>
<sp>
<speaker>Διόνυσος</speaker>
<l>ἀπολιπών μʼ ἀποίχεται,</l>
<l>ἀγαθὸς ποιητὴς καὶ ποθεινὸς τοῖς φίλοις.</l>
</sp>
<sp>
<speaker>Ἡρακλῆς</speaker>
<l n="85">ποῖ γῆς ὁ τλήμων;</l>
</sp>
<sp>
<speaker>Διόνυσος</speaker>
<l>ἐς Μακάρων εὐωχίαν.</l>
</sp>
<sp>
<speaker>Ἡρακλῆς</speaker>
<l>ὁ δὲ Σενοκλέης;</l>
</sp>
<sp>
<speaker>Διόνυσος</speaker>
<l>ἐξόλοιτο νὴ Δία.</l>
</sp>
<sp>
<speaker>Ἡρακλῆς</speaker>
<l>Πυθάγγελος δέ;</l>
</sp>
<sp>
<speaker>Ξανθίας</speaker>
<l>περὶ ἐμοῦ δʼ οὐδεὶς λόγος</l>
<l>ἐπιτριβομένου τὸν ὦμον οὑτωσὶ σφόδρα.<milestone ed="p" n="89" unit="card"/>
</l>
</sp>
<sp>
<speaker>Ἡρακλῆς</speaker>
<l>οὔκουν ἕτερʼ ἔστʼ ἐνταῦθα μειρακύλλια</l>
<l n="90">τραγῳδίας ποιοῦντα πλεῖν ἢ μύρια,</l>
<l>Εὐριπίδου πλεῖν ἢ σταδίῳ λαλίστερα.</l>
</sp>
<sp>
<speaker>Διόνυσος</speaker>
<l>ἐπιφυλλίδες ταῦτʼ ἐστὶ καὶ στωμύλματα,</l>
<l>χελιδόνων μουσεῖα, λωβηταὶ τέχνης,</l>
<l>ἃ φροῦδα θᾶττον, ἢν μόνον χορὸν λάβῃ,</l>
<l n="95">ἅπαξ προσουρήσαντα τῇ τραγῳδίᾳ.</l>
<l>γόνιμον δὲ ποιητὴν ἂν οὐχ εὕροις ἔτι</l>
<l>ζητῶν ἄν, ὅστις ῥῆμα γενναῖον λάκοι.</l>
</sp>
<sp>
<speaker>Ἡρακλῆς</speaker>
<l>πῶς γόνιμον;</l>
</sp>
<sp>
<speaker>Διόνυσος</speaker>
<l>ὡδὶ γόνιμον, ὅστις φθέγξεται</l>
<l>τοιουτονί τι παρακεκινδυνευμένον,</l>
<l n="100">αἰθέρα Διὸς δωμάτιον, ἢ χρόνου πόδα,</l>
<l>ἢ φρένα μὲν οὐκ ἐθέλουσαν ὀμόσαι καθʼ ἱερῶν,</l>
<l>γλῶτταν δʼ ἐπιορκήσασαν ἰδίᾳ τῆς φρενός.</l>
</sp>
<sp>
<speaker>Ἡρακλῆς</speaker>
<l>σὲ δὲ ταῦτʼ ἀρέσκει;</l>
</sp>
<sp>
<speaker>Διόνυσος</speaker>
<l>μἀλλὰ πλεῖν ἢ μαίνομαι.</l>
</sp>
<sp>
<speaker>Ἡρακλῆς</speaker>
<l>ἦ μὴν κόβαλά γʼ ἐστίν, ὡς καὶ σοὶ δοκεῖ.</l>
</sp>
<sp>
<speaker>Διόνυσος</speaker>
<l n="105">μὴ τὸν ἐμὸν οἴκει νοῦν· ἔχεις γὰρ οἰκίαν.</l>
</sp>
<sp>
<speaker>Ἡρακλῆς</speaker>
<l>καὶ μὴν ἀτεχνῶς γε παμπόνηρα φαίνεται.</l>
</sp>
<sp>
<speaker>Διόνυσος</speaker>
<l>δειπνεῖν με δίδασκε.</l>
</sp>
<sp>
<speaker>Ξανθίας</speaker>
<l>περὶ ἐμοῦ δʼ οὐδεὶς λόγος.</l>
</sp>
<sp>
<speaker>Διόνυσος</speaker>
<l>ἀλλʼ ὦνπερ ἕνεκα τήνδε τὴν σκευὴν ἔχων</l>
<l>ἦλθον κατὰ σὴν μίμησιν, ἵνα μοι τοὺς ξένους</l>
<l n="110">τοὺς σοὺς φράσειας, εἰ δεοίμην, οἷσι σὺ</l>
<l>ἐχρῶ τόθʼ, ἡνίκʼ ἐπὶ τὸν Κέρβερον,</l>
<l>τούτους φράσον μοι, λιμένας ἀρτοπώλια</l>
<l>πορνεῖʼ ἀναπαύλας ἐκτροπὰς κρήνας ὁδοὺς</l>
<l>πόλεις διαίτας πανδοκευτρίας, ὅπου</l>
<l>κόρεις ὀλίγιστοι.</l>
</sp>
<sp>
<speaker>Ξανθίας</speaker>
<l>περὶ ἐμοῦ δʼ οὐδεὶς λόγος.<milestone ed="p" n="116" unit="card"/>
</l>
</sp>
<sp>
<speaker>Ἡρακλῆς</speaker>
<l n="116">ὦ σχέτλιε τολμήσεις γὰρ ἰέναι καὶ σύ γε;</l>
</sp>
<sp>
<speaker>Διόνυσος</speaker>
<l>μηδὲν ἔτι πρὸς ταῦτʼ, ἀλλὰ φράζε τῶν ὁδῶν</l>
<l>ὅπῃ τάχιστʼ ἀφιζόμεθʼ εἰς Ἅιδου κάτω·</l>
<l>καὶ μήτε θερμὴν μήτʼ ἄγαν ψυχρὰν φράσῃς.</l>
</sp>
<sp>
<speaker>Ἡρακλῆς</speaker>
<l n="120">φέρε δὴ τίνʼ αὐτῶν σοι φράσω πρώτην; τίνα;</l>
<l>μία μὲν γὰρ ἔστιν ἀπὸ κάλω καὶ θρανίου,</l>
<l>κρεμάσαντι σαυτόν.</l>
</sp>
<sp>
<speaker>Διόνυσος</speaker>
<l>παῦε, πνιγηρὰν λέγεις.</l>
</sp>
<sp>
<speaker>Ἡρακλῆς</speaker>
<l>ἀλλʼ ἔστιν ἀτραπὸς ξύντομος τετριμμένη</l>
<l>ἡ διὰ θυείας.</l>
</sp>
<sp>
<speaker>Διόνυσος</speaker>
<l>ἆρα κώνειον λέγεις;</l>
</sp>
<sp>
<speaker>Ἡρακλῆς</speaker>
<l n="125">μάλιστά γε.</l>
</sp>
<sp>
<speaker>Διόνυσος</speaker>
<l>ψυχράν γε καὶ δυσχείμερον·</l>
<l>εὐθὺς γὰρ ἀποπήγνυσι τἀντικνήμια.</l>
</sp>
<sp>
<speaker>Ἡρακλῆς</speaker>
<l>βούλει κατάντη καὶ ταχεῖαν σοι φράσω;</l>
</sp>
<sp>
<speaker>Διόνυσος</speaker>
<l>νὴ τὸν Δίʼ ὡς ὄντος γε μὴ βαδιστικοῦ.</l>
</sp>
<sp>
<speaker>Ἡρακλῆς</speaker>
<l>καθέρπυσόν νυν ἐς Κεραμεικόν.</l>
</sp>
<sp>
<speaker>Διόνυσος</speaker>
<l>κᾆτα τί;</l>
</sp>
<sp>
<speaker>Ἡρακλῆς</speaker>
<l>ἀναβὰς ἐπὶ τὸν πύργον τὸν ὑψηλόν—</l>
</sp>
<sp>
<speaker>Διόνυσος</speaker>
<l>τί δρῶ;</l>
</sp>
<sp>
<speaker>Ἡρακλῆς</speaker>
<l n="131">ἀφιεμένην τὴν λαμπάδʼ ἐντεῦθεν θεῶ,</l>
<l>κἄπειτʼ ἐπειδὰν φῶσιν οἱ θεώμενοι</l>
<l>
<q direct="unspecified">εἷναι,</q> τόθʼ εἷναι καὶ σὺ σαυτόν.</l>
</sp>
<sp>
<speaker>Διόνυσος</speaker>
<l>ποῖ</l>
</sp>
<sp>
<speaker>Ἡρακλῆς</speaker>
<l>κάτω.</l>
</sp>
<sp>
<speaker>Διόνυσος</speaker>
<l n="134">ἀλλʼ ἀπολέσαιμʼ ἂν ἐγκεφάλου θρίω δύο.</l>
<l>οὐκ ἂν βαδίσαιμι τὴν ὁδὸν ταύτην.</l>
</sp>
<sp>
<speaker>Ἡρακλῆς</speaker>
<l>τί δαί;</l>
</sp>
<sp>
<speaker>Διόνυσος</speaker>
<l>ἥνπερ σὺ τότε κατῆλθες.</l>
</sp>
<sp>
<speaker>Ἡρακλῆς</speaker>
<l>ἀλλʼ ὁ πλοῦς πολύς.</l>
<l>εὐθὺς γὰρ ἐπὶ λίμνην μεγάλην ἥξεις πάνυ</l>
<l>ἄβυσσον.</l>
</sp>
<sp>
<speaker>Διόνυσος</speaker>
<l>εἶτα πῶς περαιωθήσομαι;</l>
</sp>
<sp>
<speaker>Ἡρακλῆς</speaker>
<l>ἐν πλοιαρίῳ τυννουτῳί σʼ ἀνὴρ γέρων</l>
<l n="140">ναύτης διάξει δύʼ ὀβολὼ μισθὸν λαβών.</l>
</sp>
<sp>
<speaker>Διόνυσος</speaker>
<l>φεῦ,</l>
<l>ὡς μέγα δύνασθον πανταχοῦ τὼ δύʼ ὀβολώ.</l>
<l>πῶς ἠλθέτην κἀκεῖσε;</l>
</sp>
<sp>
<speaker>Ἡρακλῆς</speaker>
<l>Θησεὺς ἤγαγεν.</l>
<l>μετὰ ταῦτʼ ὄφεις καὶ θηρίʼ ὄψει μυρία</l>
<l>δεινότατα.</l>
</sp>
<sp>
<speaker>Διόνυσος</speaker>
<l>μή μʼ ἔκπληττε μηδὲ δειμάτου·</l>
<l>οὐ γάρ μʼ ἀποτρέψεις.</l>
</sp>
<sp>
<speaker>Ἡρακλῆς</speaker>
<l>εἶτα βόρβορον πολὺν</l>
<l n="146">καὶ σκῶρ ἀείνων· ἐν δὲ τούτῳ κειμένους,</l>
<l>εἴ που ξένον τις ἠδίκησε πώποτε,</l>
<l>ἢ παῖδα κινῶν τἀργύριον ὑφείλετο,</l>
<l>ἢ μητέρʼ ἠλόασεν, ἢ πατρὸς γνάθον</l>
<l n="150">ἐπάταξεν, ἢ ʼπίορκον ὅρκον ὤμοσεν,</l>
<l>ἢ Μορσίμου τις ῥῆσιν ἐξεγράψατο.<milestone ed="p" n="152" unit="card"/>
</l>
</sp>
<sp>
<speaker>Διόνυσος</speaker>
<l>νὴ τοὺς θεοὺς ἐχρῆν γε πρὸς τούτοισι κεἰ</l>
<l>τὴν πυρρίχην τις ἔμαθε τὴν Κινησίου.</l>
</sp>
<sp>
<speaker>Ἡρακλῆς</speaker>
<l>ἐντεῦθεν αὐλῶν τίς σε περίεισιν πνοή,</l>
<l n="155">ὄψει τε φῶς κάλλιστον ὥσπερ ἐνθάδε,</l>
<l>καὶ μυρρινῶνας καὶ θιάσους εὐδαίμονας</l>
<l>ἀνδρῶν γυναικῶν καὶ κρότον χειρῶν πολύν.</l>
</sp>
<sp>
<speaker>Διόνυσος</speaker>
<l>οὗτοι δὲ δὴ τίνες εἰσίν;</l>
</sp>
<sp>
<speaker>Ἡρακλῆς</speaker>
<l>οἱ μεμυημένοι—</l>
</sp>
<sp>
<speaker>Ξανθίας</speaker>
<l>νὴ τὸν Δίʼ ἐγὼ γοῦν ὄνος ἄγω μυστήρια.</l>
<l n="160">ἀτὰρ οὐ καθέξω ταῦτα τὸν πλείω χρόνον.</l>
</sp>
<sp>
<speaker>Ἡρακλῆς</speaker>
<l>οἵ σοι φράσουσʼ ἁπαξάπανθʼ ὧν ἂν δέῃ.</l>
<l>οὗτοι γὰρ ἐγγύτατα παρʼ αὐτὴν τὴν ὁδὸν</l>
<l>ἐπὶ ταῖσι τοῦ Πλούτωνος οἰκοῦσιν θύραις.</l>
<l>καὶ χαῖρε πόλλʼ ὦδελφέ.</l>
</sp>
<sp>
<speaker>Διόνυσος</speaker>
<l>νὴ Δία καὶ σύ γε</l>
<l n="165">ὑγίαινε. σὺ δὲ τὰ στρώματʼ αὖθις λάμβανε.</l>
</sp>
<sp>
<speaker>Ξανθίας</speaker>
<l>πρὶν καὶ καταθέσθαι;</l>
</sp>
<sp>
<speaker>Διόνυσος</speaker>
<l>καὶ ταχέως μέντοι πάνυ.</l>
</sp>
<sp>
<speaker>Ξανθίας</speaker>
<l>μὴ δῆθʼ, ἱκετεύω σʼ, ἀλλὰ μίσθωσαί τινα</l>
<l>τῶν ἐκφερομένων, ὅστις ἐπὶ τοῦτʼ ἔρχεται.</l>
</sp>
<sp>
<speaker>Διόνυσος</speaker>
<l>ἐὰν δὲ μὴ εὕρω;</l>
</sp>
<sp>
<speaker>Ξανθίας</speaker>
<l>τότε μʼ ἄγειν.</l>
</sp>
<sp>
<speaker>Διόνυσος</speaker>
<l>καλῶς λέγεις.</l>
<l n="170">καὶ γάρ τινʼ ἐκφέρουσι τουτονὶ νεκρόν,</l>
<l>οὗτος, σὲ λέγω μέντοι, σὲ τὸν τεθνηκότα·</l>
<l>ἄνθρωπε βούλει σκευάριʼ εἰς Ἅιδου φέρειν;</l>
</sp>
<sp>
<speaker>Νέκρος</speaker>
<l>πόσʼ ἄττα;</l>
</sp>
<sp>
<speaker>Διόνυσος</speaker>
<l>ταυτί.</l>
</sp>
<sp>
<speaker>Νέκρος</speaker>
<l>δύο δραχμὰς μισθὸν τελεῖς;</l>
</sp>
<sp>
<speaker>Διόνυσος</speaker>
<l>μὰ Δίʼ ἀλλʼ ἔλαττον.</l>
</sp>
<sp>
<speaker>Νέκρος</speaker>
<l>ὑπάγεθʼ ὑμεῖς τῆς ὁδοῦ.</l>
</sp>
<sp>
<speaker>Διόνυσος</speaker>
<l n="175">ἀνάμεινον ὦ δαιμόνιʼ, ἐὰν ξυμβῶ τί σοι.</l>
</sp>
<sp>
<speaker>Νέκρος</speaker>
<l>εἰ μὴ καταθήσεις δύο δραχμάς, μὴ διαλέγου.</l>
</sp>
<sp>
<speaker>Διόνυσος</speaker>
<l>λάβʼ ἐννέʼ ὀβολούς.</l>
</sp>
<sp>
<speaker>Νέκρος</speaker>
<l>ἀναβιοίην νυν πάλιν.</l>
</sp>
<sp>
<speaker>Ξανθίας</speaker>
<l>ὡς σεμνὸς ὁ κατάρατος· οὐκ οἰμώξεται;</l>
<l>ἐγὼ βαδιοῦμαι.</l>
</sp>
<sp>
<speaker>Διόνυσος</speaker>
<l>χρηστὸς εἶ καὶ γεννάδας.</l>
<l n="180">χωρῶμεν ἐπὶ τὸ πλοῖον.</l>
</sp>
<sp>
<speaker>Χάρων</speaker>
<l>ὠὸπ παραβαλοῦ.</l>
</sp>
<sp>
<speaker>Ξανθίας</speaker>
<l>τουτὶ τί ἔστι;</l>
</sp>
<sp>
<speaker>Διόνυσος</speaker>
<l>τοῦτο; λίμνη νὴ Δία</l>
<l>αὕτη ʼστὶν ἣν ἔφραζε, καὶ πλοῖόν γʼ ὁρῶ.</l>
</sp>
<sp>
<speaker>Ξανθίας</speaker>
<l>νὴ τὸν Ποσειδῶ κἄστι γʼ ὁ Χάρων οὑτοσί.</l>
</sp>
<sp>
<speaker>Διόνυσος</speaker>
<l>χαῖρʼ ὦ Χάρων, χαῖρʼ ὦ Χάρων, χαῖρʼ ὦ Χάρων.<milestone ed="p" n="185" unit="card"/>
</l>
</sp>
<sp>
<speaker>Χάρων</speaker>
<l n="185">τίς εἰς ἀναπαύλας ἐκ κακῶν καὶ πραγμάτων;</l>
<l>τίς ἐς τὸ Λήθης πεδίον, ἢ σʼ Ὄνου πόκας,</l>
<l>ἢ σʼ Κερβερίους, ἢ σʼ κόρακας, ἢ ʼπὶ Ταίναρον;</l>
</sp>
<sp>
<speaker>Διόνυσος</speaker>
<l>ἐγώ.</l>
</sp>
<sp>
<speaker>Χάρων</speaker>
<l>ταχέως ἔμβαινε.</l>
</sp>
<sp>
<speaker>Διόνυσος</speaker>
<l>ποῖ σχήσειν δοκεῖς;</l>
<l>ἐς κόρακας ὄντως;</l>
</sp>
<sp>
<speaker>Χάρων</speaker>
<l>ναὶ μὰ Δία σοῦ γʼ οὕνεκα.</l>
<l n="190">ἔσβαινε δή.</l>
</sp>
<sp>
<speaker>Διόνυσος</speaker>
<l>παῖ δεῦρο.</l>
</sp>
<sp>
<speaker>Χάρων</speaker>
<l>δοῦλον οὐκ ἄγω,</l>
<l>εἰ μὴ νεναυμάχηκε τὴν περὶ τῶν κρεῶν.</l>
</sp>
<sp>
<speaker>Ξανθίας</speaker>
<l>μὰ τὸν Δίʼ οὐ γὰρ ἀλλʼ ἔτυχον ὀφθαλμιῶν.</l>
</sp>
<sp>
<speaker>Χάρων</speaker>
<l>οὔκουν περιθρέξει δῆτα τὴν λίμνην κύκλῳ;</l>
</sp>
<sp>
<speaker>Ξανθίας</speaker>
<l>ποῦ δῆτʼ ἀναμενῶ;</l>
</sp>
<sp>
<speaker>Χάρων</speaker>
<l>παρὰ τὸν Αὑαίνου λίθον</l>
<l n="195">ἐπὶ ταῖς ἀναπαύλαις.</l>
</sp>
<sp>
<speaker>Διόνυσος</speaker>
<l>μανθάνεις;</l>
</sp>
<sp>
<speaker>Ξανθίας</speaker>
<l>πάνυ μανθάνω.</l>
<l>οἴμοι κακοδαίμων, τῷ ξυνέτυχον ἐξιών;</l>
</sp>
<sp>
<speaker>Χάρων</speaker>
<l>κάθιζʼ ἐπὶ κώπην. εἴ τις ἔτι πλεῖ, σπευδέτω.</l>
<l>οὗτος τί ποιεῖς;</l>
</sp>
<sp>
<speaker>Διόνυσος</speaker>
<l>ὅ τι ποιῶ; τί δʼ ἄλλο γʼ ἢ</l>
<l n="199">ἵζω ʼπὶ κώπην, οὗπερ ἐκέλευές με σύ;</l>
</sp>
<sp>
<speaker>Χάρων</speaker>
<l>οὔκουν καθεδεῖ δῆτʼ ἐνθαδὶ γάστρων;</l>
</sp>
<sp>
<speaker>Διόνυσος</speaker>
<l>ἰδού.</l>
</sp>
<sp>
<speaker>Χάρων</speaker>
<l>οὔκουν προβαλεῖ τὼ χεῖρε κἀκτενεῖς;</l>
</sp>
<sp>
<speaker>Διόνυσος</speaker>
<l>ἰδού.</l>
</sp>
<sp>
<speaker>Χάρων</speaker>
<l>οὐ μὴ φλυαρήσεις ἔχων ἀλλʼ ἀντιβὰς</l>
<l>ἐλᾷς προθύμως;</l>
</sp>
<sp>
<speaker>Διόνυσος</speaker>
<l>κᾆτα πῶς δυνήσομαι</l>
<l n="204">ἄπειρος ἀθαλάττωτος ἀσαλαμίνιος</l>
<l>ὢν εἶτʼ ἐλαύνειν;</l>
</sp>
<sp>
<speaker>Χάρων</speaker>
<l>ῥᾷστʼ· ἀκούσει γὰρ μέλη</l>
<l>κάλλιστʼ, ἐπειδὰν ἐμβάλῃς ἅπαξ,</l>
</sp>
<sp>
<speaker>Διόνυσος</speaker>
<l>τίνων;</l>
</sp>
<sp>
<speaker>Χάρων</speaker>
<l>βατράχων κύκνων θαυμαστά.</l>
</sp>
<sp>
<speaker>Διόνυσος</speaker>
<l>κατακέλευε δή.</l>
</sp>
<sp>
<speaker>Χάρων</speaker>
<l>ὦ ὀπὸπ ὦ ὀπόπ.<milestone ed="p" n="209" unit="card"/>
</l>
</sp>
<div2 type="trochees">
<sp>
<speaker>Βάτραχοι</speaker>
<l>βρεκεκεκὲξ κοὰξ κοάξ,</l>
<l n="210">βρεκεκεκὲξ κοὰξ κοάξ.</l>
<l>λιμναῖα κρηνῶν τέκνα,</l>
<l>ξύναυλον ὕμνων βοὰν</l>
<l>φθεγξώμεθʼ, εὔγηρυν ἐμὰν ἀοιδάν,</l>
<l>κοὰξ κοάξ,</l>
<l n="215">ἣν ἀμφὶ Νυσήιον</l>
<l>Διὸς Διόνυσον ἐν</l>
<l>Λίμναισιν ἰαχήσαμεν,</l>
<l>ἡνίχʼ ὁ κραιπαλόκωμος</l>
<l>τοῖς ἱεροῖσι Χύτροισι</l>
<l>χωρεῖ κατʼ ἐμὸν τέμενος λαῶν ὄχλος.</l>
<l n="220">βρεκεκεκὲξ κοὰξ κοάξ.</l>
</sp>
<sp>
<speaker>Διόνυσος</speaker>
<l>ἐγὼ δέ γʼ ἀλγεῖν ἄρχομαι</l>
<l>τὸν ὄρρον ὦ κοὰξ κοάξ·</l>
<l>ὑμῖν δʼ ἴσως οὐδὲν μέλει.<milestone ed="p" n="225" unit="card"/>
</l>
</sp>
<sp>
<speaker>Βάτραχοι</speaker>
<l n="225">βρεκεκεκὲξ κοὰξ κοάξ.</l>
</sp>
<sp>
<speaker>Διόνυσος</speaker>
<l>ἀλλʼ ἐξόλοισθʼ αὐτῷ κοάξ·</l>
<l>οὐδὲν γάρ ἐστʼ ἀλλʼ ἢ κοάξ.</l>
</sp>
<sp>
<speaker>Βάτραχοι</speaker>
<l>εἰκότως γʼ ὦ πολλὰ πράττων.</l>
<l>ἐμὲ γὰρ ἔστερξαν εὔλυροί τε Μοῦσαι</l>
<l n="230">καὶ κεροβάτας Πὰν ὁ καλαμόφθογγα παίζων·</l>
<l>προσεπιτέρπεται δʼ ὁ φορμικτὰς Ἀπόλλων,</l>
<l>ἕνεκα δόνακος, ὃν ὑπολύριον</l>
<l>ἔνυδρον ἐν λίμναις τρέφω.</l>
<l n="235">βρεκεκεκὲξ κοάξ κοάξ.</l>
</sp>
<sp>
<speaker>Διόνυσος</speaker>
<l>ἐγὼ δὲ φλυκταίνας γʼ ἔχω,</l>
<l>χὠ πρωκτὸς ἰδίει πάλαι,</l>
<l>κᾆτʼ αὐτίκʼ ἐκκύψας ἐρεῖ—</l>
</sp>
<sp>
<speaker>Βάτραχοι</speaker>
<l>βρεκεκεκὲξ κοὰξ κοάξ.</l>
</sp>
<sp>
<speaker>Διόνυσος</speaker>
<l n="240">ἀλλʼ ὦ φιλῳδὸν γένος</l>
<l>παύσασθε.</l>
</sp>
<sp>
<speaker>Βάτραχοι</speaker>
<l>μᾶλλον μὲν οὖν</l>
<l>φθεγξόμεσθʼ, εἰ δή ποτʼ εὐηλίοις</l>
<l>ἐν ἁμέραισιν</l>
<l>ἡλάμεσθα διὰ κυπείρου</l>
<l>καὶ φλέω, χαίροντες ᾠδῆς</l>
<l n="245">πολυκολύμβοισι μέλεσιν,</l>
<l>ἢ Διὸς φεύγοντες ὄμβρον</l>
<l>ἔνυδρον ἐν βυθῷ χορείαν</l>
<l>αἰόλαν ἐφθεγξάμεσθα</l>
<l n="249">πομφολυγοπαφλάσμασιν.</l>
</sp>
<sp>
<speaker>Διόνυσος</speaker>
<l n="251">βρεκεκεκὲξ κοὰξ κοάξ.</l>
<l>τουτὶ παρʼ ὑμῶν λαμβάνω.</l>
</sp>
<sp>
<speaker>Βάτραχοι</speaker>
<l>δεινά τἄρα πεισόμεσθα.</l>
</sp>
<sp>
<speaker>Διόνυσος</speaker>
<l>δεινότερα δʼ ἔγωγʼ, ἐλαύνων</l>
<l n="255">εἰ διαρραγήσομαι.</l>
</sp>
<sp>
<speaker>Βάτραχοι</speaker>
<l>βρεκεκεκὲξ κοὰξ κοάξ.</l>
</sp>
<sp>
<speaker>Διόνυσος</speaker>
<l>οἰμώζετʼ· οὐ γάρ μοι μέλει.</l>
</sp>
<sp>
<speaker>Βάτραχοι</speaker>
<l>ἀλλὰ μὴν κεκραξόμεσθά γʼ</l>
<l>ὁπόσον ἡ φάρυξ ἂν ἡμῶν</l>
<l n="260">χανδάνῃ διʼ ἡμέρας.</l>
</sp>
<sp>
<speaker>Διόνυσος</speaker>
<l>βρεκεκεκὲξ κοὰξ κοάξ.</l>
<l>τούτῳ γὰρ οὐ νικήσετε.</l>
</sp>
<sp>
<speaker>Βάτραχοι</speaker>
<l n="263">οὐδὲ μὴν ἡμᾶς σὺ πάντως.</l>
</sp>
<sp>
<speaker>Διόνυσος</speaker>
<l>οὐδὲ μὴν ὑμεῖς γʼ ἐμὲ</l>
<l>οὐδέποτε· κεκράξομαι γὰρ</l>
<l n="265">κἂν δέῃ διʼ ἡμέρας</l>
<l n="265b">
<add>βρεκεκεκὲξ κοὰξ κοάξ,</add>
</l>
<l>ἕως ἂν ὑμῶν ἐπικρατήσω τῷ κοάξ,</l>
<l>βρεκεκεκὲξ κοὰξ κοάξ.<milestone ed="p" n="268" unit="card"/>
</l>
</sp>
</div2>
<div2 type="iambics">
<sp>
<speaker>Διόνυσος</speaker>
<l>ἔμελλον ἄρα παύσειν ποθʼ ὑμᾶς τοῦ κοάξ.</l>
</sp>
<sp>
<speaker>Χάρων</speaker>
<l>ὢ παῦε παῦε, παραβαλοῦ τὼ κωπίω,</l>
<l n="270">ἔκβαινʼ, ἀπόδος τὸν ναῦλον.</l>
</sp>
<sp>
<speaker>Διόνυσος</speaker>
<l>ἔχε δὴ τὠβολώ.</l>
<l>ὁ Ξανθίας. ποῦ Ξανθίας; ἦ Ξανθία.</l>
</sp>
<sp>
<speaker>Ξανθίας</speaker>
<l>ἰαῦ.</l>
</sp>
<sp>
<speaker>Διόνυσος</speaker>
<l>βάδιζε δεῦρο.</l>
</sp>
<sp>
<speaker>Ξανθίας</speaker>
<l>χαῖρʼ ὦ δέσποτα.</l>
</sp>
<sp>
<speaker>Διόνυσος</speaker>
<l>τί ἔστι τἀνταυθοῖ;</l>
</sp>
<sp>
<speaker>Ξανθίας</speaker>
<l>σκότος καὶ βόρβορος.</l>
</sp>
<sp>
<speaker>Διόνυσος</speaker>
<l>κατεῖδες οὖν που τοὺς πατραλοίας αὐτόθι</l>
<l n="275">καὶ τοὺς ἐπιόρκους, οὓς ἔλεγεν ἡμῖν;</l>
</sp>
<sp>
<speaker>Ξανθίας</speaker>
<l>σὺ δʼ οὔ;</l>
</sp>
<sp>
<speaker>Διόνυσος</speaker>
<l>νὴ τὸν Ποσειδῶ ʼγωγε, καὶ νυνί γʼ ὁρῶ.</l>
<l>ἄγε δὴ τί δρῶμεν;</l>
</sp>
<sp>
<speaker>Ξανθίας</speaker>
<l>προϊέναι βέλτιστα νῷν,</l>
<l>ὡς οὗτος ὁ τόπος ἐστὶν οὗ τὰ θηρία</l>
<l>τὰ δείνʼ ἔφασκʼ ἐκεῖνος.</l>
</sp>
<sp>
<speaker>Διόνυσος</speaker>
<l>ὡς οἰμώξεται.</l>
<l n="280">ἠλαζονεύεθʼ ἵνα φοβηθείην ἐγώ,</l>
<l>εἰδώς με μάχιμον ὄντα φιλοτιμούμενος.</l>
<l>οὐδὲν γὰρ οὕτω γαῦρόν ἐσθʼ ὡς Ἡρακλῆς.</l>
<l>ἐγὼ δέ γʼ εὐξαίμην ἂν ἐντυχεῖν τινι</l>
<l>λαβεῖν τʼ ἀγώνισμʼ ἄξιόν τι τῆς ὁδοῦ.</l>
</sp>
<sp>
<speaker>Ξανθίας</speaker>
<l n="285">νὴ τὸν Δία καὶ μὴν αἰσθάνομαι ψόφου τινός.</l>
</sp>
<sp>
<speaker>Διόνυσος</speaker>
<l>ποῦ ποῦ ʼστιν;</l>
</sp>
<sp>
<speaker>Ξανθίας</speaker>
<l>ἐξόπισθεν.</l>
</sp>
<sp>
<speaker>Διόνυσος</speaker>
<l>ἐξόπισθʼ ἴθι.</l>
</sp>
<sp>
<speaker>Ξανθίας</speaker>
<l>ἀλλʼ ἐστὶν ἐν τῷ πρόσθε.</l>
</sp>
<sp>
<speaker>Διόνυσος</speaker>
<l>πρόσθε νυν ἴθι.</l>
</sp>
<sp>
<speaker>Ξανθίας</speaker>
<l>καὶ μὴν ὁρῶ νὴ τὸν Δία θηρίον μέγα.</l>
</sp>
<sp>
<speaker>Διόνυσος</speaker>
<l>ποῖόν τι;</l>
</sp>
<sp>
<speaker>Ξανθίας</speaker>
<l>δεινόν· παντοδαπὸν γοῦν γίγνεται</l>
<l n="290">τοτὲ μέν γε βοῦς, νυνὶ δʼ ὀρεύς, τοτὲ δʼ αὖ γυνὴ</l>
<l>ὡραιοτάτη τις.</l>
</sp>
<sp>
<speaker>Διόνυσος</speaker>
<l>ποῦ ʼστι; φέρʼ ἐπʼ αὐτὴν ἴω.</l>
</sp>
<sp>
<speaker>Ξανθίας</speaker>
<l>ἀλλʼ οὐκέτʼ αὖ γυνή ʼστιν, ἀλλʼ ἤδη κύων.</l>
</sp>
<sp>
<speaker>Διόνυσος</speaker>
<l>Ἔμπουσα τοίνυν ἐστί.</l>
</sp>
<sp>
<speaker>Ξανθίας</speaker>
<l>πυρὶ γοῦν λάμπεται</l>
<l>ἅπαν τὸ πρόσωπον.</l>
</sp>
<sp>
<speaker>Διόνυσος</speaker>
<l>καὶ σκέλος χαλκοῦν ἔχει;</l>
</sp>
<sp>
<speaker>Ξανθίας</speaker>
<l n="295">νὴ τὸν Ποσειδῶ, καὶ βολίτινον θάτερον,</l>
<l>σάφʼ ἴσθι.</l>
</sp>
<sp>
<speaker>Διόνυσος</speaker>
<l>ποῖ δῆτʼ ἂν τραποίμην;</l>
</sp>
<sp>
<speaker>Ξανθίας</speaker>
<l>ποῖ δʼ ἐγώ;</l>
</sp>
<sp>
<speaker>Διόνυσος</speaker>
<l>ἱερεῦ διαφύλαξόν μʼ, ἵνʼ ὦ σοι ξυμπότης.</l>
</sp>
<sp>
<speaker>Ξανθίας</speaker>
<l>ἀπολούμεθʼ ὦναξ Ἡράκλεις.</l>
</sp>
<sp>
<speaker>Διόνυσος</speaker>
<l>οὐ μὴ καλεῖς μʼ</l>
<l>ὦνθρωφʼ, ἱκετεύω, μηδὲ κατερεῖς τοὔνομα.</l>
</sp>
<sp>
<speaker>Ξανθίας</speaker>
<l n="300">Διόνυσε τοίνυν.</l>
</sp>
<sp>
<speaker>Διόνυσος</speaker>
<l>τοῦτό γʼ ἧττον θατέρου.</l>
<l>ἴθʼ ᾗπερ ἔρχει.</l>
</sp>
<sp>
<speaker>Ξανθίας</speaker>
<l>δεῦρο δεῦρʼ ὦ δέσποτα.</l>
</sp>
<sp>
<speaker>Διόνυσος</speaker>
<l>τί δʼ ἔστι;</l>
</sp>
<sp>
<speaker>Ξανθίας</speaker>
<l>θάρρει· πάντʼ ἀγαθὰ πεπράγαμεν,</l>
<l>ἔξεστί θʼ ὥσπερ Ἡγέλοχος ἡμῖν λέγειν,</l>
<l>
<q direct="unspecified">ἐκ κυμάτων γὰρ αὖθις αὖ γαλῆν ὁρῶ.</q>
</l>
<l n="305">ἥμπουσα φρούδη.</l>
</sp>
<sp>
<speaker>Διόνυσος</speaker>
<l>κατόμοσον.</l>
</sp>
<sp>
<speaker>Ξανθίας</speaker>
<l>νὴ τὸν Δία.</l>
</sp>
<sp>
<speaker>Διόνυσος</speaker>
<l>καὖθις κατόμοσον.</l>
</sp>
<sp>
<speaker>Ξανθίας</speaker>
<l>νὴ Δίʼ.</l>
</sp>
<sp>
<speaker>Διόνυσος</speaker>
<l>ὄμοσον.</l>
</sp>
<sp>
<speaker>Ξανθίας</speaker>
<l>νὴ Δία.</l>
</sp>
<sp>
<speaker>Διόνυσος</speaker>
<l>οἴμοι τάλας, ὡς ὠχρίασʼ αὐτὴν ἰδών.</l>
</sp>
<sp>
<speaker>Ξανθίας</speaker>
<l>ὁδὶ δὲ δείσας ὑπερεπυρρίασέ σου.</l>
</sp>
<sp>
<speaker>Διόνυσος</speaker>
<l>οἴμοι, πόθεν μοι τὰ κακὰ ταυτὶ προσέπεσεν;</l>
<l n="310">τίνʼ αἰτιάσομαι θεῶν μʼ ἀπολλύναι;</l>
</sp>
<sp>
<speaker>Ξανθίας</speaker>
<l>αἰθέρα Διὸς δωμάτιον ἢ χρόνου πόδα;</l>
</sp>
<stage>αὐλεῖ τις ἔνδοθεν̓</stage>
<sp>
<speaker>Διόνυσος</speaker>
<l>οὗτος.</l>
</sp>
<sp>
<speaker>Ξανθίας</speaker>
<l>τί ἔστιν;</l>
</sp>
<sp>
<speaker>Διόνυσος</speaker>
<l>οὐ κατήκουσας;</l>
</sp>
<sp>
<speaker>Ξανθίας</speaker>
<l>τίνος;</l>
</sp>
<sp>
<speaker>Διόνυσος</speaker>
<l>αὐλῶν πνοῆς.</l>
</sp>
<sp>
<speaker>Ξανθίας</speaker>
<l>ἔγωγε, καὶ δᾴδων γέ με</l>
<l>αὔρα τις εἰσέπνευσε μυστικωτάτη.</l>
</sp>
<sp>
<speaker>Διόνυσος</speaker>
<l n="315">ἀλλʼ ἠρεμὶ πτήξαντες ἀκροασώμεθα.<milestone ed="p" n="316" unit="card"/>
</l>
</sp>
</div2>
</div1>
<div1 type="Parodos">
<div2 type="lyric">
<sp>
<speaker>Χορός</speaker>
<l>Ἴακχʼ ὦ Ἴακχε.</l>
<l>Ἴακχʼ ὦ Ἴακχε.</l>
</sp>
<sp>
<speaker>Ξανθίας</speaker>
<l>τοῦτʼ ἔστʼ ἐκεῖνʼ ὦ δέσποθʼ· οἱ μεμυημένοι</l>
<l>ἐνταῦθά που παίζουσιν, οὓς ἔφραζε νῷν.</l>
<l n="320">ᾄδουσι γοῦν τὸν Ἴακχον ὅνπερ Διαγόρας.</l>
</sp>
<sp>
<speaker>Διόνυσος</speaker>
<l>κἀμοὶ δοκοῦσιν. ἡσυχίαν τοίνυν ἄγειν</l>
<l>βέλτιστόν ἐσθʼ, ἕως ἂν εἰδῶμεν σαφῶς.<milestone ed="p" n="323" unit="card"/>
</l>
</sp>
</div2>
<div2 type="strophe" n="1">
<sp>
<speaker>Χορός</speaker>
<l>Ἴακχʼ ὦ πολυτίμητʼ ἐν ἕδραις ἐνθάδε ναίων,</l>
<l n="325">Ἴακχʼ ὦ Ἴακχε,</l>
<l>ἐλθὲ τόνδʼ ἀνὰ λειμῶνα χορεύσων</l>
<l>ὁσίους ἐς θιασώτας,</l>
<l>πολύκαρπον μὲν τινάσσων</l>
<l>περὶ κρατὶ σῷ βρύοντα</l>
<l n="330">στέφανον μύρτων, θρασεῖ δʼ ἐγκατακρούων</l>
<l>ποδὶ τὰν ἀκόλαστον</l>
<l>φιλοπαίγμονα τιμάν,</l>
<l n="335">χαρίτων πλεῖστον ἔχουσαν μέρος, ἁγνάν, ἱερὰν</l>
<l>ὁσίοις μύσταις χορείαν.<milestone ed="p" n="337" unit="card"/>
</l>
</sp>
<sp>
<speaker>Ξανθίας</speaker>
<l>ὦ πότνια πολυτίμητε Δήμητρος κόρη,</l>
<l>ὡς ἡδύ μοι προσέπνευσε χοιρείων κρεῶν.</l>
</sp>
<sp>
<speaker>Διόνυσος</speaker>
<l>οὔκουν ἀτρέμʼ ἕξεις, ἤν τι καὶ χορδῆς λάβῃς;<milestone ed="p" n="340" unit="card"/>
</l>
</sp>
</div2>
<div2 type="antistrophe" n="1">
<sp>
<speaker>Χορός</speaker>
<l>†ἔγειρε φλογέας λαμπάδας ἐν χερσὶ γὰρ ἥκει τινάσσων†,</l>
<l n="341">Ἴακχʼ ὦ Ἴακχε,</l>
<l>νυκτέρου τελετῆς φωσφόρος ἀστήρ.</l>
<l>φλογὶ φέγγεται δὲ λειμών·</l>
<l n="345">γόνυ πάλλεται γερόντων·</l>
<l>ἀποσείονται δὲ λύπας</l>
<l>χρονίους τʼ ἐτῶν παλαιῶν ἐνιαυτοὺς</l>
<l n="350">ἱερᾶς ὑπὸ τιμᾶς.</l>
<l>σὺ δὲ λαμπάδι † φλέγων†</l>
<l>προβάδην ἔξαγʼ ἐπʼ ἀνθηρὸν ἕλειον δάπεδον</l>
<l>χοροποιὸν μάκαρ ἥβαν.<milestone ed="p" n="354" unit="card"/>
</l>
</sp>
</div2>
<div2 type="anapests">
<sp>
<speaker>Χορός</speaker>
<l>εὐφημεῖν χρὴ κἀξίστασθαι τοῖς ἡμετέροισι χοροῖσιν,</l>
<l n="355">ὅστις ἄπειρος τοιῶνδε λόγων ἢ γνώμῃ μὴ καθαρεύει,</l>
<l>ἢ γενναίων ὄργια Μουσῶν μήτʼ εἶδεν μήτʼ ἐχόρευσεν,</l>
<l>μηδὲ Κρατίνου τοῦ ταυροφάγου γλώττης Βακχεῖʼ ἐτελέσθη,</l>
<l>ἢ βωμολόχοις ἔπεσιν χαίρει μὴ νʼ καιρῷ τοῦτο ποιοῦσιν,</l>
<l>ἢ στάσιν ἐχθρὰν μὴ καταλύει μηδʼ εὔκολός ἐστι πολίταις,</l>
<l n="360">ἀλλʼ ἀνεγείρει καὶ ῥιπίζει κερδῶν ἰδίων ἐπιθυμῶν,</l>
<l>ἢ τῆς πόλεως χειμαζομένης ἄρχων καταδωροδοκεῖται,</l>
<l>ἢ προδίδωσιν φρούριον ἢ ναῦς, ἢ τἀπόρρητʼ ἀποπέμπει</l>
<l>ἐξ Αἰγίνης Θωρυκίων ὢν εἰκοστολόγος κακοδαίμων,</l>
<l>ἀσκώματα καὶ λίνα καὶ πίτταν διαπέμπων εἰς Ἐπίδαυρον,</l>
<l n="365">ἢ χρήματα ταῖς τῶν ἀντιπάλων ναυσὶν παρέχειν τινὰ πείθει,</l>
<l>ἢ κατατιλᾷ τῶν Ἑκαταίων κυκλίοισι χοροῖσιν ὑπᾴδων,</l>
<l>ἢ τοὺς μισθοὺς τῶν ποιητῶν ῥήτωρ ὢν εἶτʼ ἀποτρώγει,</l>
<l>κωμῳδηθεὶς ἐν ταῖς πατρίοις τελεταῖς ταῖς τοῦ Διονύσου·</l>
<l>τούτοις αὐδῶ καὖθις ἀπαυδῶ καὖθις τὸ τρίτον μάλʼ ἀπαυδῶ</l>
<l n="370">ἐξίστασθαι μύσταισι χοροῖς· ὑμεῖς δʼ ἀνεγείρετε μολπὴν</l>
<l>καὶ παννυχίδας τὰς ἡμετέρας αἳ τῇδε πρέπουσιν ἑορτῇ.<milestone ed="p" n="372" unit="card"/>
</l>
</sp>
</div2>
<div2 type="strophe" n="2">
<sp>
<speaker>Χορός</speaker>
<l>χώρει νυν πᾶς ἀνδρείως</l>
<l>ἐς τοὺς εὐανθεῖς κόλπους</l>
<l>λειμώνων ἐγκρούων</l>
<l n="375">κἀπισκώπτων</l>
<l>καὶ παίζων καὶ χλευάζων,</l>
<l>ἠρίστηται δʼ ἐξαρκούντως.<milestone ed="p" n="378" unit="card"/>
</l>
</sp>
</div2>
<div2 type="antistrophe" n="2">
<sp>
<speaker>Χορός</speaker>
<l>ἀλλʼ ἔμβα χὤπως ἀρεῖς</l>
<l>τὴν Σώτειραν γενναίως</l>
<l n="380">τῇ φωνῇ μολπάζων,</l>
<l>ἣ τὴν χώραν</l>
<l>σῴζειν φήσʼ ἐς τὰς ὥρας,</l>
<l>κἂν Θωρυκίων μὴ βούληται.<milestone ed="p" n="384" unit="card"/>
</l>
</sp>
</div2>
<div2 type="anapests">
<sp>
<speaker>Χορός</speaker>
<l>ἄγε νυν ἑτέραν ὕμνων ἰδέαν τὴν καρποφόρον βασίλειαν</l>
<l>Δήμητρα θεὰν ἐπικοσμοῦντες ζαθέαις μολπαῖς κελαδεῖτε.<milestone ed="p" n="386" unit="card"/>
</l>
</sp>
</div2>
<div2 type="strophe" n="3">
<sp>
<speaker>Χορός</speaker>
<l>Δήμητερ ἁγνῶν ὀργίων</l>
<l n="387">ἄνασσα συμπαραστάτει,</l>
<l>καὶ σῷζε τὸν σαυτῆς χορόν,</l>
<l>καί μʼ ἀσφαλῶς πανήμερον</l>
<l n="390">παῖσαί τε καὶ χορεῦσαι·<milestone ed="p" n="391" unit="card"/>
</l>
</sp>
</div2>
<div2 type="antistrophe" n="3">
<sp>
<speaker>Χορός</speaker>
<l>καὶ πολλὰ μὲν γέλοιά μʼ εἰ-</l>
<l>πεῖν, πολλὰ δὲ σπουδαῖα, καὶ</l>
<l>τῆς σῆς ἑορτῆς ἀξίως</l>
<l>παίσαντα καὶ σκώψαντα νικήσαντα</l>
<l n="395">ταινιοῦσθαι.<milestone ed="p" n="396" unit="card"/>
</l>
</sp>
</div2>
<div2 type="lyric">
<sp>
<speaker>Χορός</speaker>
<l>ἄγʼ εἶα</l>
<l>νῦν καὶ τὸν ὡραῖον θεὸν παρακαλεῖτε δεῦρο</l>
<l>ᾠδαῖσι, τὸν ξυνέμπορον τῆσδε τῆς χορείας.<milestone ed="p" n="399" unit="card"/>
</l>
</sp>
</div2>
<div2 type="strophe" n="1">
<sp>
<speaker>Χορός</speaker>
<l>Ἴακχε πολυτίμητε, μέλος ἑορτῆς</l>
<l n="400">ἥδιστον εὑρών, δεῦρο συνακολούθει</l>
<l>πρὸς τὴν θεὸν</l>
<l>καὶ δεῖξον ὡς ἄνευ πόνου</l>
<l>πολλὴν ὁδὸν περαίνεις.</l>
<l>Ἴακχε φιλοχορευτὰ συμπρόπεμπέ με.<milestone ed="p" n="405" unit="card"/>
</l>
</sp>
</div2>
<div2 type="strophe" n="2">
<sp>
<speaker>Χορός</speaker>
<l>σὺ γὰρ κατεσχίσω μὲν ἐπὶ γέλωτι</l>
<l n="406">κἀπʼ εὐτελείᾳ τόδε τὸ σανδαλίσκον</l>
<l>καὶ τὸ ῥάκος,</l>
<l>κἀξηῦρες ὥστʼ ἀζημίους</l>
<l>παίζειν τε καὶ χορεύειν.</l>
<l n="410">Ἴακχε φιλοχορευτὰ συμπρόπεμπέ με.<milestone ed="p" n="411" unit="card"/>
</l>
</sp>
</div2>
<div2 type="strophe" n="3">
<sp>
<speaker>Χορός</speaker>
<l>καὶ γὰρ παραβλέψας τι μειρακίσκης</l>
<l>νῦν δὴ κατεῖδον καὶ μάλʼ εὐπροσώπου</l>
<l>συμπαιστρίας</l>
<l>χιτωνίου παραρραγέν-</l>
<l n="415">τος τιτθίον προκύψαν.</l>
<l>Ἴακχε φιλοχορευτὰ συμπρόπεμπέ με.<milestone ed="p" n="417" unit="card"/>
</l>
</sp>
</div2>
<div2 type="lyric">
<sp>
<speaker>Διόνυσος</speaker>
<l>ἐγὼ δʼ ἀεί πως φιλακόλου-</l>
<l>θός εἰμι καὶ μετʼ αὐτῆς</l>
<l>παίζων χορεύειν βούλομαι.</l>
</sp>
</div2>
<milestone ed="p" n="420" unit="card"/>
<div2 type="lyric">
<sp>
<speaker>Ξανθίας</speaker>
<l>κἄγωγε πρός.</l>
</sp>
</div2>
<div2 type="strophe" n="1">
<sp>
<speaker>Χορός</speaker>
<l>βούλεσθε δῆτα κοινῇ</l>
<l n="421">σκώψωμεν Ἀρχέδημον;</l>
<l>ὃς ἑπτέτης ὢν οὐκ ἔφυσε φράτερας.<milestone ed="p" n="423" unit="card"/>
</l>
</sp>
</div2>
<div2 type="strophe" n="2">
<sp>
<speaker>Χορός</speaker>
<l>νυνὶ δὲ δημαγωγεῖ</l>
<l>ἐν τοῖς ἄνω νεκροῖσι,</l>
<l n="425">κἀστὶν τὰ πρῶτα τῆς ἐκεῖ μοχθηρίας.<milestone ed="p" n="426" unit="card"/>
</l>
</sp>
</div2>
<div2 type="strophe" n="3">
<sp>
<speaker>Χορός</speaker>
<l n="426">τὸν Κλεισθένους δʼ ἀκούω</l>
<l>ἐν ταῖς ταφαῖσι πρωκτὸν</l>
<l>τίλλειν ἑαυτοῦ καὶ σπαράττειν τὰς γνάθους·<milestone ed="p" n="429" unit="card"/>
</l>
</sp>
</div2>
<div2 type="strophe" n="4">
<sp>
<speaker>Χορός</speaker>
<l>κἀκόπτετʼ ἐγκεκυφώς,</l>
<l n="430">κἄκλαε κἀκεκράγει</l>
<l>Σεβῖνον ὅστις ἐστὶν ἁναφλύστιος.<milestone ed="p" n="432" unit="card"/>
</l>
</sp>
</div2>
<div2 type="strophe" n="5">
<sp>
<speaker>Χορός</speaker>
<l n="432">καὶ Καλλίαν γέ φασι</l>
<l>τοῦτον τὸν Ἱπποβίνου</l>
<l>κύσθου λεοντῆν ναυμαχεῖν ἐνημμένον.<milestone ed="p" n="435" unit="card"/>
</l>
</sp>
</div2>
<div2 type="strophe" n="6">
<sp>
<speaker>Διόνυσος</speaker>
<l n="435">ἔχοιτʼ ἂν οὖν φράσαι νῷν</l>
<l>Πλούτωνʼ ὅπου ʼνθάδʼ οἰκεῖ;</l>
<l>ξένω γάρ ἐσμεν ἀρτίως ἀφιγμένω.<milestone ed="p" n="438" unit="card"/>
</l>
</sp>
</div2>
<div2 type="strophe" n="7">
<sp>
<speaker>Χορός</speaker>
<l>μηδὲν μακρὰν ἀπέλθῃς,</l>
<l>μηδʼ αὖθις ἐπανέρῃ με,</l>
<l n="440">ἀλλʼ ἴσθʼ ἐπʼ αὐτὴν θύραν ἀφιγμένος.</l>
</sp>
</div2>
<div2 type="lyric">
<sp>
<speaker>Διόνυσος</speaker>
<l>αἴροιʼ ἂν αὖθις ὦ παῖ.</l>
</sp>
</div2>
<div2 type="anapests">
<sp>
<speaker>Ξανθίας</speaker>
<l>τουτὶ τί ἦν τὸ πρᾶγμα;</l>
<l>ἀλλʼ ἢ Διὸς Κόρινθος ἐν τοῖς στρώμασιν.</l>
</sp>
<sp>
<speaker>Χορός</speaker>
<l>χωρεῖτε</l>
<l n="445">νῦν ἱερὸν ἀνὰ κύκλον θεᾶς, ἀνθοφόρον ἀνʼ ἄλσος</l>
<l>παίζοντες οἷς μετουσία θεοφιλοῦς ἑορτῆς·</l>
<l>ἐγὼ δὲ σὺν ταῖσιν κόραις εἶμι καὶ γυναιξίν,</l>
<l>οὗ παννυχίζουσιν θεᾷ, φέγγος ἱερὸν οἴσων.<milestone ed="p" n="449" unit="card"/>
</l>
</sp>
</div2>
<div2 type="strophe">
<sp>
<speaker>Χορός</speaker>
<l>χωρῶμεν ἐς πολυρρόδους</l>
<l n="450">λειμῶνας ἀνθεμώδεις,</l>
<l>τὸν ἡμέτερον τρόπον</l>
<l>τὸν καλλιχορώτατον</l>
<l>παίζοντες, ὃν ὄλβιαι</l>
<l>Μοῖραι ξυνάγουσιν.<milestone ed="p" n="455" unit="card"/>
</l>
</sp>
</div2>
<div2 type="antistrophe">
<sp>
<speaker>Χορός</speaker>
<l n="455">μόνοις γὰρ ἡμῖν ἥλιος</l>
<l>καὶ φέγγος ἱλαρόν ἐστιν,</l>
<l>ὅσοι μεμυήμεθʼ εὐ-</l>
<l n="457b">σεβῆ τε διήγομεν</l>
<l>τρόπον περὶ τοὺς ξένους</l>
<l>καὶ τοὺς ἰδιώτας.<milestone ed="p" n="460" unit="card"/>
</l>
</sp>
</div2>
</div1>
<div1 type="Lyric-Scene">
<sp>
<speaker>Διόνυσος</speaker>
<l n="460">ἄγε δὴ τίνα τρόπον τὴν θύραν κόψω; τίνα;</l>
<l>πῶς ἐνθάδʼ ἄρα κόπτουσιν οὑπιχώριοι;</l>
</sp>
<sp>
<speaker>Ξανθίας</speaker>
<l>οὐ μὴ διατρίψεις, ἀλλὰ γεύσει τῆς θύρας,</l>
<l>καθʼ Ἡρακλέα τὸ σχῆμα καὶ τὸ λῆμʼ ἔχων.</l>
</sp>
<sp>
<speaker>Διόνυσος</speaker>
<l>παῖ παῖ.</l>
</sp>
<sp>
<speaker>Ἄιακος</speaker>
<l>τίς οὗτος;</l>
</sp>
<sp>
<speaker>Διόνυσος</speaker>
<l>Ἡρακλῆς ὁ καρτερός.</l>
</sp>
<sp>
<speaker>Ἄιακος</speaker>
<l n="465">ὦ βδελυρὲ κἀναίσχυντε καὶ τολμηρὲ σὺ</l>
<l>καὶ μιαρὲ καὶ παμμίαρε καὶ μιαρώτατε,</l>
<l>ὃς τὸν κύνʼ ἡμῶν ἐξελάσας τὸν Κέρβερον</l>
<l>ἀπῇξας ἄγχων κἀποδρὰς ᾤχου λαβών,</l>
<l>ὃν ἐγὼ ʼφύλαττον. ἀλλὰ νῦν ἔχει μέσος·</l>
<l n="470">τοία Στυγός σε μελανοκάρδιος πέτρα</l>
<l>Ἀχερόντιός τε σκόπελος αἱματοσταγὴς</l>
<l>φρουροῦσι, Κωκυτοῦ τε περίδρομοι κύνες,</l>
<l>ἔχιδνά θʼ ἑκατογκέφαλος, ἣ τὰ σπλάγχνα σου</l>
<l>διασπαράξει, πλευμόνων τʼ ἀνθάψεται</l>
<l n="475">Ταρτησία μύραινα· τὼ νεφρὼ δέ σου</l>
<l>αὐτοῖσιν ἐντέροισιν ᾑματωμένω</l>
<l>διασπάσονται Γοργόνες Τειθράσιαι,</l>
<l>ἐφʼ ἃς ἐγὼ δρομαῖον ὁρμήσω πόδα.</l>
</sp>
<sp>
<speaker>Ξανθίας</speaker>
<l>οὗτος τί δέδρακας;</l>
</sp>
<sp>
<speaker>Διόνυσος</speaker>
<l>ἐγκέχοδα· κάλει θεόν.</l>
</sp>
<sp>
<speaker>Ξανθίας</speaker>
<l n="480">ὦ καταγέλαστʼ οὔκουν ἀναστήσει ταχὺ</l>
<l>πρίν τινά σʼ ἰδεῖν ἀλλότριον;</l>
</sp>
<sp>
<speaker>Διόνυσος</speaker>
<l>ἀλλʼ ὡρακιῶ.</l>
<l>ἀλλʼ οἶσε πρὸς τὴν καρδίαν μου σφογγιάν.</l>
</sp>
<sp>
<speaker>Ξανθίας</speaker>
<l>ἰδοὺ λαβέ, προσθοῦ.</l>
</sp>
<sp>
<speaker>Διόνυσος</speaker>
<l>ποῦ ʼστιν;</l>
</sp>
<sp>
<speaker>Ξανθίας</speaker>
<l>ὦ χρυσοῖ θεοὶ</l>
<l>ἐνταῦθʼ ἔχεις τὴν καρδίαν;</l>
</sp>
<sp>
<speaker>Διόνυσος</speaker>
<l>δείσασα γὰρ</l>
<l n="485">ἐς τὴν κάτω μου κοιλίαν καθείρπυσεν.</l>
</sp>
<sp>
<speaker>Ξανθίας</speaker>
<l>ὦ δειλότατε θεῶν σὺ κἀνθρώπων.</l>
</sp>
<sp>
<speaker>Διόνυσος</speaker>
<l>ἐγώ;</l>
<l>πῶς δειλὸς ὅστις σφογγιὰν ᾔτησά σε;</l>
<l>οὐκ ἂν ἕτερός γʼ αὔτʼ ἠργάσατʼ ἀνήρ.</l>
</sp>
<sp>
<speaker>Ξανθίας</speaker>
<l>ἀλλὰ τί;</l>
</sp>
<sp>
<speaker>Διόνυσος</speaker>
<l>κατέκειτʼ ἂν ὀσφραινόμενος, εἴπερ δειλὸς ἦν·</l>
<l n="490">ἐγὼ δʼ ἀνέστην καὶ προσέτʼ ἀπεψησάμην.</l>
</sp>
<sp>
<speaker>Ξανθίας</speaker>
<l>ἀνδρεῖά γʼ ὦ Πόσειδον.</l>
</sp>
<sp>
<speaker>Διόνυσος</speaker>
<l>οἶμαι νὴ Δία.</l>
<l>σὺ δʼ οὐκ ἔδεισας τὸν ψόφον τῶν ῥημάτων</l>
<l>καὶ τὰς ἀπειλάς;</l>
</sp>
<sp>
<speaker>Ξανθίας</speaker>
<l>οὐ μὰ Δίʼ οὐδʼ ἐφρόντισα.</l>
</sp>
<sp>
<speaker>Διόνυσος</speaker>
<l>ἴθι νυν ἐπειδὴ ληματίας κἀνδρεῖος εἶ,</l>
<l n="495">σὺ μὲν γενοῦ ʼγὼ τὸ ῥόπαλον τουτὶ λαβὼν</l>
<l>καὶ τὴν λεοντῆν, εἴπερ ἀφοβόσπλαγχνος εἶ·</l>
<l>ἐγὼ δʼ ἔσομαί σοι σκευοφόρος ἐν τῷ μέρει.</l>
</sp>
<sp>
<speaker>Ξανθίας</speaker>
<l>φέρε δὴ ταχέως αὔτʼ· οὐ γὰρ ἀλλὰ πειστέον·</l>
<l>καὶ βλέψον ἐς τὸν Ἡρακλειοξανθίαν,</l>
<l n="500">εἰ δειλὸς ἔσομαι καὶ κατὰ σὲ τὸ λῆμʼ ἔχων.</l>
</sp>
<sp>
<speaker>Διόνυσος</speaker>
<l>μὰ Δίʼ ἀλλʼ ἀληθῶς οὑκ Μελίτης μαστιγίας.</l>
<l>φέρε νυν ἐγὼ τὰ στρώματʼ αἴρωμαι ταδί.<milestone ed="p" n="503" unit="card"/>
</l>
</sp>
<sp>
<speaker>Θεράπαινα</speaker>
<l>ὦ φίλταθʼ ἥκεις Ἡράκλεις; δεῦρʼ εἴσιθι.</l>
<l>ἡ γὰρ θεός <add>σʼ</add> ὡς ἐπύθεθʼ ἥκοντʼ, εὐθέως</l>
<l n="505">ἔπεττεν ἄρτους, ἧψε κατερεικτῶν χύτρας</l>
<l>ἔτνους δύʼ ἢ τρεῖς, βοῦν ἀπηνθράκιζʼ ὅλον,</l>
<l>πλακοῦντας ὤπτα κολλάβους. ἀλλʼ εἴσιθι.</l>
</sp>
<sp>
<speaker>Ξανθίας</speaker>
<l>κάλλιστʼ, ἐπαινῶ.</l>
</sp>
<sp>
<speaker>Θεράπαινα</speaker>
<l>μὰ τὸν Ἀπόλλω οὐ μή σʼ ἐγὼ</l>
<l>περιόψομἀπελθόντʼ, ἐπεί τοι καὶ κρέα</l>
<l n="510">ἀνέβραττεν ὀρνίθεια, καὶ τραγήματα</l>
<l>ἔφρυγε, κᾦνον ἀνεκεράννυ γλυκύτατον.</l>
<l>ἀλλʼ εἴσιθʼ ἅμʼ ἐμοί.</l>
</sp>
<sp>
<speaker>Ξανθίας</speaker>
<l>πάνυ καλῶς.</l>
</sp>
<sp>
<speaker>Θεράπαινα</speaker>
<l>ληρεῖς ἔχων</l>
<l>οὐ γάρ σʼ ἀφήσω. καὶ γὰρ αὐλητρίς γέ σοι</l>
<l>ἥδʼ ἔνδον ἔσθʼ ὡραιοτάτη κὠρχηστρίδες</l>
<l n="515">ἕτεραι δύʼ ἢ τρεῖς.</l>
</sp>
<sp>
<speaker>Ξανθίας</speaker>
<l>πῶς λέγεις; ὀρχηστρίδες;</l>
</sp>
<sp>
<speaker>Θεράπαινα</speaker>
<l>ἡβυλλιῶσαι κἄρτι παρατετιλμέναι.</l>
<l>ἀλλʼ εἴσιθʼ, ὡς ὁ μάγειρος ἤδη τὰ τεμάχη</l>
<l>ἔμελλʼ ἀφαιρεῖν χἠ τράπεζʼ εἰσῄρετο.</l>
</sp>
<sp>
<speaker>Ξανθίας</speaker>
<l>ἴθι νυν φράσον πρώτιστα ταῖς ὀρχηστρίσιν</l>
<l n="520">ταῖς ἔνδον οὔσαις αὐτὸς ὅτι εἰσέρχομαι.</l>
<l>ὁ παῖς ἀκολούθει δεῦρο τὰ σκεύη φέρων.</l>
</sp>
<sp>
<speaker>Διόνυσος</speaker>
<l>ἐπίσχες οὗτος. οὔ τί που σπουδὴν ποιεῖ,</l>
<l>ὁτιή σε παίζων Ἡρακλέα ʼνεσκεύασα;</l>
<l>οὐ μὴ φλυαρήσεις ἔχων ὦ Ξανθία,</l>
<l n="525">ἀλλʼ ἀράμενος οἴσεις πάλιν τὰ στρώματα.</l>
</sp>
<sp>
<speaker>Ξανθίας</speaker>
<l>τί δʼ ἔστιν; οὔ τι πού μʼ ἀφελέσθαι διανοεῖ</l>
<l>ἅδωκας αὐτός;</l>
</sp>
<sp>
<speaker>Διόνυσος</speaker>
<l>οὐ τάχʼ, ἀλλʼ ἤδη ποιῶ.</l>
<l>κατάθου τὸ δέρμα.</l>
</sp>
<sp>
<speaker>Ξανθίας</speaker>
<l>ταῦτʼ ἐγὼ μαρτύρομαι</l>
<l>καὶ τοῖς θεοῖσιν ἐπιτρέπω.</l>
</sp>
<sp>
<speaker>Διόνυσος</speaker>
<l>ποίοις θεοῖς;</l>
<l n="530">τὸ δὲ προσδοκῆσαί σʼ οὐκ ἀνόητον καὶ κενὸν</l>
<l>ὡς δοῦλος ὢν καὶ θνητὸς Ἀλκμήνης ἔσει;</l>
</sp>
<sp>
<speaker>Ξανθίας</speaker>
<l>ἀμέλει καλῶς· ἔχʼ αὔτʼ. ἴσως γάρ τοί ποτε</l>
<l>ἐμοῦ δεηθείης ἄν, εἰ θεὸς θέλοι.<milestone ed="p" n="534" unit="card"/>
</l>
</sp>
<div2 type="strophe" n="1">
<sp>
<speaker>Χορός</speaker>
<l>ταῦτα μὲν πρὸς ἀνδρός ἐστι</l>
<l>νοῦν ἔχοντος καὶ φρένας καὶ</l>
<l n="535">πολλὰ περιπεπλευκότος,</l>
<l>μετακυλίνδειν αὑτὸν ἀεὶ</l>
<l>πρὸς τὸν εὖ πράττοντα τοῖχον</l>
<l>μᾶλλον ἢ γεγραμμένην</l>
<l>εἰκόνʼ ἑστάναι, λαβόνθʼ ἓν</l>
<l>σχῆμα· τὸ δὲ μεταστρέφεσθαι</l>
<l>πρὸς τὸ μαλθακώτερον</l>
<l n="540">δεξιοῦ πρὸς ἀνδρός ἐστι</l>
<l>καὶ φύσει Θηραμένους.</l>
</sp>
<sp>
<speaker>Διόνυσος</speaker>
<l>οὐ γὰρ ἂν γέλοιον ἦν, εἰ</l>
<l>Ξανθίας μὲν δοῦλος ὢν ἐν</l>
<l>στρώμασιν Μιλησίοις</l>
<l>ἀνατετραμμένος κυνῶν ὀρ-</l>
<l>χηστρίδʼ εἶτʼ ᾔτησεν ἀμίδʼ, ἐγὼ</l>
<l>δὲ πρὸς τοῦτον βλέπων</l>
<l n="545">τοὐρεβίνθου ʼδραττόμην, οὗ-</l>
<l>τος δʼ ἅτʼ ὢν αὐτὸς πανοῦργος</l>
<l>εἶδε, κᾆτʼ ἐκ τῆς γνάθου</l>
<l>πὺξ πατάξας μοὐξέκοψε</l>
<l n="548">τοῦ χοροῦ τοὺς προσθίους;<milestone ed="p" n="549" unit="card"/>
</l>
</sp>
</div2>
<div2 type="iambics">
<sp>
<speaker>Πανδοκευτρία</speaker>
<l>Πλαθάνη Πλαθάνη δεῦρʼ ἔλθʼ, ὁ πανοῦργος οὑτοσί,</l>
<l n="550">ὃς ἐς τὸ πανδοκεῖον εἰσελθών ποτε</l>
<l>ἑκκαίδεκʼ ἄρτους κατέφαγʼ ἡμῶν.</l>
</sp>
<sp>
<speaker>Πλαθάνη</speaker>
<l>νὴ Δία</l>
<l>ἐκεῖνος αὐτὸς δῆτα.</l>
</sp>
<sp>
<speaker>Ξανθίας</speaker>
<l>κακὸν ἥκει τινί.</l>
</sp>
<sp>
<speaker>Πανδοκευτρία</speaker>
<l>καὶ κρέα γε πρὸς τούτοισιν ἀνάβραστʼ εἴκοσιν</l>
<l>ἀνʼ ἡμιωβολιαῖα.</l>
</sp>
<sp>
<speaker>Ξανθίας</speaker>
<l>δώσει τις δίκην.</l>
</sp>
<sp>
<speaker>Πανδοκευτρία</speaker>
<l n="555">καὶ τὰ σκόροδα τὰ πολλά.</l>
</sp>
<sp>
<speaker>Διόνυσος</speaker>
<l>ληρεῖς ὦ γύναι</l>
<l>κοὐκ οἶσθʼ ὅ τι λέγεις.</l>
</sp>
<sp>
<speaker>Πανδοκευτρία</speaker>
<l>οὐ μὲν οὖν με προσεδόκας,</l>
<l>ὁτιὴ κοθόρνους εἶχες, ἂν γνῶναί σʼ ἔτι;</l>
<l>τί δαί; τὸ πολὺ τάριχος οὐκ εἴρηκά πω.</l>
</sp>
<sp>
<speaker>Πλαθάνη.</speaker>
<l>μὰ Δίʼ οὐδὲ τὸν τυρόν γε τὸν χλωρὸν τάλαν,</l>
<l n="560">ὃν οὗτος αὐτοῖς τοῖς ταλάροις κατήσθιεν</l>
</sp>
<sp>
<speaker>Πανδοκευτρία</speaker>
<l>κἄπειτʼ ἐπειδὴ τἀργύριον ἐπραττόμην,</l>
<l>ἔβλεψεν ἔς με δριμὺ κἀμυκᾶτό γε.</l>
</sp>
<sp>
<speaker>Ξανθίας</speaker>
<l>τούτου πάνυ τοὔργον· οὗτος ὁ τρόπος πανταχοῦ.</l>
</sp>
<sp>
<speaker>Πανδοκευτρία</speaker>
<l>καὶ τὸ ξίφος γʼ ἐσπᾶτο μαίνεσθαι δοκῶν.</l>
</sp>
<sp>
<speaker>Πλαθάνη</speaker>
<l n="565">νὴ Δία τάλαινα.</l>
</sp>
<sp>
<speaker>Πανδοκευτρία</speaker>
<l>νὼ δὲ δεισάσα γέ που</l>
<l>ἐπὶ τὴν κατήλιφʼ εὐθὺς ἀνεπηδήσαμεν·</l>
<l>ὁ δʼ ᾤχετʼ ἐξᾴξας γε τὰς ψιάθους λαβών.</l>
</sp>
<sp>
<speaker>Ξανθίας</speaker>
<l>καὶ τοῦτο τούτου τοὔργον.</l>
</sp>
<sp>
<speaker>Πλαθάνη</speaker>
<l>ἀλλʼ ἐχρῆν τι δρᾶν.</l>
</sp>
<sp>
<speaker>Πανδοκευτρία</speaker>
<l>ἴθι δὴ κάλεσον τὸν προστάτην Κλέωνά μοι.</l>
</sp>
<sp>
<speaker>Πλαθάνη</speaker>
<l n="570">σὺ δʼ ἔμοιγʼ ἐάνπερ ἐπιτύχῃς Ὑπέρβολον,</l>
<l>ἵνʼ αὐτὸν ἐπιτρίψωμεν.</l>
</sp>
<sp>
<speaker>Πανδοκευτρία</speaker>
<l>ὦ μιαρὰ φάρυξ,</l>
<l>ὡς ἡδέως ἄν σου λίθῳ τοὺς γομφίους</l>
<l>κόπτοιμʼ ἄν, οἷς μου κατέφαγες τὰ φορτία.</l>
</sp>
<sp>
<speaker>Πλαθάνη</speaker>
<l>ἐγὼ δέ γʼ ἐς τὸ βάραθρον ἐμβάλοιμί σε.</l>
</sp>
<sp>
<speaker>Πανδοκευτρία</speaker>
<l n="575">ἐγὼ δὲ τὸν λάρυγγʼ ἂν ἐκτέμοιμί σου</l>
<l>δρέπανον λαβοῦσʼ, ᾧ τὰς χόλικας κατέσπασας.</l>
</sp>
<sp>
<speaker>Πλαθάνη.</speaker>
<l>ἀλλʼ εἶμʼ ἐπὶ τὸν Κλέωνʼ, ὃς αὐτοῦ τήμερον</l>
<l>ἐκπηνιεῖται ταῦτα προσκαλούμενος.</l>
</sp>
<sp>
<speaker>Διόνυσος</speaker>
<l>κάκιστʼ ἀπολοίμην, Ξανθίαν εἰ μὴ φιλῶ.</l>
</sp>
<sp>
<speaker>Ξανθίας</speaker>
<l n="580">οἶδʼ οἶδα τὸν νοῦν· παῦε παῦε τοῦ λόγου.</l>
<l>οὐκ ἂν γενοίμην Ἡρακλῆς ἄν.</l>
</sp>
<sp>
<speaker>Διόνυσος</speaker>
<l>μηδαμῶς</l>
<l>ὦ Ξανθίδιον.</l>
</sp>
<sp>
<speaker>Ξανθίας</speaker>
<l>καὶ πῶς ἂν Ἀλκμήνης ἐγὼ</l>
<l>υἱὸς γενοίμην δοῦλος ἅμα καὶ θνητὸς ὤν;</l>
</sp>
<sp>
<speaker>Διόνυσος</speaker>
<l>οἶδʼ οἶδʼ ὅτι θυμοῖ, καὶ δικαίως αὐτὸ δρᾷς·</l>
<l n="585">κἂν εἴ με τύπτοις, οὐκ ἂν ἀντείποιμί σοι.</l>
<l>ἀλλʼ ἤν σε τοῦ λοιποῦ ποτʼ ἀφέλωμαι χρόνου,</l>
<l>πρόρριζος αὐτός, ἡ γυνή, τὰ παιδία,</l>
<l>κάκιστʼ ἀπολοίμην, κἀρχέδημος ὁ γλάμων.</l>
</sp>
<sp>
<speaker>Ξανθίας</speaker>
<l>δέχομαι τὸν ὅρκον κἀπὶ τούτοις λαμβάνω.<milestone ed="p" n="590" unit="card"/>
</l>
</sp>
</div2>
<div2 type="antistrophe" n="1">
<sp>
<speaker>Χορός</speaker>
<l n="590">νῦν σὸν ἔργον ἔστʼ, ἐπειδὴ</l>
<l>τὴν στολὴν εἴληφας ἥνπερ</l>
<l>εἶχες ἐξ ἀρχῆς πάλιν,</l>
<l>ἀνανεάζειν  <gap/>
</l>
<l>καὶ βλέπειν αὖθις τὸ δεινόν,</l>
<l>τοῦ θεοῦ μεμνημένον</l>
<l>ᾧπερ εἰκάζεις σεαυτόν.</l>
<l>εἰ δὲ παραληρῶν ἁλώσει</l>
<l n="595">κἀκβαλεῖς τι μαλθακόν,</l>
<l>αὖθις αἴρεσθαί σʼ ἀνάγκη</l>
<l>ʼσʼται πάλιν τὰ στρώματα.</l>
</sp>
<sp>
<speaker>Ξανθίας</speaker>
<l>οὐ κακῶς ὦνδρες παραινεῖτʼ,</l>
<l>ἀλλὰ καὐτὸς τυγχάνω ταῦτʼ</l>
<l>ἄρτι συννοούμενος.</l>
<l>ὅτι μὲν οὖν, ἢν χρηστὸν ᾖ τι,</l>
<l n="600">ταῦτʼ ἀφαιρεῖσθαι πάλιν πειράσεταί</l>
<l n="600b">μʼ εὖ οἶδʼ ὅτι.</l>
<l>ἀλλʼ ὅμως ἐγὼ παρέξω</l>
<l>ʼμʼαυτὸν ἀνδρεῖον τὸ λῆμα</l>
<l>καὶ βλέποντʼ ὀρίγανον.</l>
<l>δεῖν δʼ ἔοικεν, ὡς ἀκούω</l>
<l n="604b">τῆς θύρας καὶ δὴ ψόφον.<milestone ed="p" n="605" unit="card"/>
</l>
</sp>
</div2>
<div2 type="iambics">
<sp>
<speaker>Ἄιακος</speaker>
<l n="605">ξυνδεῖτε ταχέως τουτονὶ τὸν κυνοκλόπον,</l>
<l>ἵνα δῷ δίκην· ἀνύετον.</l>
</sp>
<sp>
<speaker>Διόνυσος</speaker>
<l>ἥκει τῳ κακόν.</l>
</sp>
<sp>
<speaker>Ξανθίας</speaker>
<l>οὐκ ἐς κόρακας; μὴ πρόσιτον.</l>
</sp>
<sp>
<speaker>Ἄιακος</speaker>
<l>εἶεν, καὶ μάχει;</l>
<l>ὁ Διτύλας χὠ Σκεβλύας χὠ Παρδόκας</l>
<l>χωρεῖτε δευρὶ καὶ μάχεσθε τουτῳί.</l>
</sp>
<sp>
<speaker>Διόνυσος</speaker>
<l n="610">εἶτʼ οὐχὶ δεινὰ ταῦτα, τύπτειν τουτονὶ</l>
<l>κλέπτοντα πρὸς τἀλλότρια;</l>
</sp>
<sp>
<speaker>Ἄιακος</speaker>
<l>μἀλλʼ ὑπερφυᾶ.</l>
</sp>
<sp>
<speaker>Διόνυσος</speaker>
<l>σχέτλια μὲν οὖν καὶ δεινά.</l>
</sp>
<sp>
<speaker>Ξανθίας</speaker>
<l>καὶ μὴν νὴ Δία</l>
<l>εἰ πώποτʼ ἦλθον δεῦρʼ, ἐθέλω τεθνηκέναι,</l>
<l>ἢ ʼκλεψα τῶν σῶν ἄξιόν τι καὶ τριχός.</l>
<l n="615">καί σοι ποιήσω πρᾶγμα γενναῖον πάνυ·</l>
<l>βασάνιζε γὰρ τὸν παῖδα τουτονὶ λαβών,</l>
<l>κἄν ποτέ μʼ ἕλῃς ἀδικοῦντʼ, ἀπόκτεινόν μʼ ἄγων.</l>
</sp>
<sp>
<speaker>Ἄιακος</speaker>
<l>καὶ πῶς βασανίσω;</l>
</sp>
<sp>
<speaker>Ξανθίας</speaker>
<l>πάντα τρόπον, ἐν κλίμακι</l>
<l>δήσας κρεμάσας ὑστριχίδι μαστιγῶν, δέρων,</l>
<l n="620">στρεβλῶν, ἔτι δʼ ἐς τὰς ῥῖνας ὄξος ἐγχέων,</l>
<l>πλίνθους ἐπιτιθείς, πάντα τἄλλα, πλὴν πράσῳ</l>
<l>μὴ τύπτε τοῦτον μηδὲ γητείῳ νέῳ.</l>
</sp>
<sp>
<speaker>Ἄιακος</speaker>
<l>δίκαιος ὁ λόγος· κἄν τι πηρώσω γέ σου</l>
<l>τὸν παῖδα τύπτων, τἀργύριόν σοι κείσεται.</l>
</sp>
<sp>
<speaker>Ξανθίας</speaker>
<l n="625">μὴ δῆτʼ ἔμοιγʼ. οὕτω δὲ βασάνιζʼ ἀπαγαγών.</l>
</sp>
<sp>
<speaker>Ἄιακος</speaker>
<l>αὐτοῦ μὲν οὖν, ἵνα σοὶ κατʼ ὀφθαλμοὺς λέγῃ.</l>
<l>κατάθου σὺ τὰ σκεύη ταχέως, χὤπως ἐρεῖς</l>
<l>ἐνταῦθα μηδὲν ψεῦδος.</l>
</sp>
<sp>
<speaker>Διόνυσος</speaker>
<l>ἀγορεύω τινὶ</l>
<l>ἐμὲ μὴ βασανίζειν ἀθάνατον ὄντʼ· εἰ δὲ μή,</l>
<l n="630">αὐτὸς σεαυτὸν αἰτιῶ.</l>
</sp>
<sp>
<speaker>Ἄιακος</speaker>
<l>λέγεις δὲ τί;</l>
</sp>
<sp>
<speaker>Διόνυσος</speaker>
<l>ἀθάνατος εἶναί φημι Διόνυσος Διός,</l>
<l>τοῦτον δὲ δοῦλον.</l>
</sp>
<sp>
<speaker>Ἄιακος</speaker>
<l>ταῦτʼ ἀκούεις;</l>
</sp>
<sp>
<speaker>Ξανθίας</speaker>
<l>φήμʼ ἐγώ.</l>
<l>καὶ πολύ γε μᾶλλόν ἐστι μαστιγωτέος·</l>
<l>εἴπερ θεὸς γάρ ἐστιν, οὐκ αἰσθήσεται.</l>
</sp>
<sp>
<speaker>Διόνυσος</speaker>
<l n="635">τί δῆτʼ, ἐπειδὴ καὶ σὺ φῂς εἶναι θεός,</l>
<l>οὐ καὶ σὺ τύπτει τὰς ἴσας πληγὰς ἐμοί;</l>
</sp>
<sp>
<speaker>Ξανθίας</speaker>
<l>δίκαιος ὁ λόγος· χὠπότερόν γʼ ἂν νῷν ἴδῃς</l>
<l>κλαύσαντα πρότερον ἢ προτιμήσαντά τι</l>
<l>τυπτόμενον, εἶναι τοῦτον ἡγοῦ μὴ θεόν.</l>
</sp>
<sp>
<speaker>Ἄιακος</speaker>
<l n="640">οὐκ ἔσθʼ ὅπως οὐκ εἶ σὺ γεννάδας ἀνήρ·</l>
<l>χωρεῖς γὰρ ἐς τὸ δίκαιον. ἀποδύεσθε δή.</l>
</sp>
<sp>
<speaker>Ξανθίας</speaker>
<l>πῶς οὖν βασανιεῖς νὼ δικαίως;</l>
</sp>
<sp>
<speaker>Ἄιακος</speaker>
<l>ῥᾳδίως·</l>
<l>πληγὴν παρὰ πληγὴν ἑκάτερον.</l>
</sp>
<sp>
<speaker>Ξανθίας</speaker>
<l>καλῶς λέγεις.</l>
</sp>
<sp>
<speaker>Ἄιακος</speaker>
<l>ἰδού.</l>
</sp>
<sp>
<speaker>Ξανθίας</speaker>
<l>σκόπει νυν ἤν μʼ ὑποκινήσαντʼ ἴδῃς.</l>
</sp>
<sp>
<speaker>Ἄιακος</speaker>
<l n="645">ἤδη ʼπάταξά σʼ.</l>
</sp>
<sp>
<speaker>Ξανθίας</speaker>
<l>οὐ μὰ Δίʼ.</l>
</sp>
<sp>
<speaker>Ἄιακος</speaker>
<l>οὐδʼ ἐμοὶ δοκεῖς.</l>
<l>ἀλλʼ εἶμʼ ἐπὶ τονδὶ καὶ πατάξω.</l>
</sp>
<sp>
<speaker>Διόνυσος</speaker>
<l>πηνίκα;</l>
</sp>
<sp>
<speaker>Ἄιακος</speaker>
<l>καὶ δὴ ʼπάταξα.</l>
</sp>
<sp>
<speaker>Διόνυσος</speaker>
<l>κᾆτα πῶς οὐκ ἔπταρον;</l>
</sp>
<sp>
<speaker>Ἄιακος</speaker>
<l>οὐκ οἶδα· τουδὶ δʼ αὖθις ἀποπειράσομαι.</l>
</sp>
<sp>
<speaker>Ξανθίας</speaker>
<l>οὔκουν ἀνύσεις τι; ἀτταταῖ.</l>
</sp>
<sp>
<speaker>Ἄιακος</speaker>
<l>τί τἀτταταῖ;</l>
<l n="650">μῶν ὠδυνήθης;</l>
</sp>
<sp>
<speaker>Ξανθίας</speaker>
<l>οὐ μὰ Δίʼ ἀλλʼ ἐφρόντισα</l>
<l>ὁπόθʼ Ἡράκλεια τἀν Διομείοις γίγνεται.</l>
</sp>
<sp>
<speaker>Ἄιακος</speaker>
<l>ἅνθρωπος ἱερός. δεῦρο πάλιν βαδιστέον.</l>
</sp>
<sp>
<speaker>Διόνυσος</speaker>
<l>ἰοὺ ἰού.</l>
</sp>
<sp>
<speaker>Ἄιακος</speaker>
<l>τί ἔστιν;</l>
</sp>
<sp>
<speaker>Διόνυσος</speaker>
<l>ἱππέας ὁρῶ.</l>
</sp>
<sp>
<speaker>Ἄιακος</speaker>
<l>τί δῆτα κλάεις;</l>
</sp>
<sp>
<speaker>Διόνυσος</speaker>
<l>κρομμύων ὀσφραίνομαι.</l>
</sp>
<sp>
<speaker>Ἄιακος</speaker>
<l n="655">ἐπεὶ προτιμᾷς γʼ οὐδέν.</l>
</sp>
<sp>
<speaker>Διόνυσος</speaker>
<l>οὐδέν μοι μέλει.</l>
</sp>
<sp>
<speaker>Ἄιακος</speaker>
<l>βαδιστέον τἄρʼ ἐστὶν ἐπὶ τονδὶ πάλιν.</l>
</sp>
<sp>
<speaker>Ξανθίας</speaker>
<l>οἴμοι.</l>
</sp>
<sp>
<speaker>Ἄιακος</speaker>
<l>τί ἔστι;</l>
</sp>
<sp>
<speaker>Ξανθίας</speaker>
<l>τὴν ἄκανθαν ἐξελε.</l>
</sp>
<sp>
<speaker>Ἄιακος</speaker>
<l>τί τὸ πρᾶγμα τουτί; δεῦρο πάλιν βαδιστέον.</l>
</sp>
<sp>
<speaker>Διόνυσος</speaker>
<l>Ἄπολλον—ὅς που Δῆλον ἢ Πυθῶνʼ ἔχεις.</l>
</sp>
<sp>
<speaker>Ξανθίας</speaker>
<l n="660">ἤλγησεν· οὐκ ἤκουσας;</l>
</sp>
<sp>
<speaker>Διόνυσος</speaker>
<l>οὐκ ἔγωγʼ, ἐπεὶ</l>
<l>ἴαμβον Ἱππώνακτος ἀνεμιμνῃσκόμην.</l>
</sp>
<sp>
<speaker>Ξανθίας</speaker>
<l>οὐδὲν ποιεῖς γάρ· ἀλλὰ τὰς λαγόνας σπόδει.</l>
</sp>
<sp>
<speaker>Ἄιακος</speaker>
<l>μὰ τὸν Δίʼ ἀλλʼ ἤδη πάρεχε τὴν γαστέρα.</l>
</sp>
<sp>
<speaker>Διόνυσος</speaker>
<l>Πόσειδον</l>
</sp>
<sp>
<speaker>Ξανθίας</speaker>
<l>ἤλγησέν τις.</l>
</sp>
<sp>
<speaker>Διόνυσος</speaker>
<l n="665">ὃς Αἰγαίου πρῶνας ἢ γλαυκᾶς μέδεις ἁλὸς ἐν βένθεσιν.</l>
</sp>
<sp>
<speaker>Ἄιακος</speaker>
<l n="668">οὔ τοι μὰ τὴν Δήμητρα δύναμαί πω μαθεῖν</l>
<l>ὁπότερος ὑμῶν ἐστι θεός. ἀλλʼ εἴσιτον·</l>
<l n="670">ὁ δεσπότης γὰρ αὐτὸς ὑμᾶς γνώσεται</l>
<l>χἠ Φερρέφατθʼ, ἅτʼ ὄντε κἀκείνω θεώ.</l>
</sp>
<sp>
<speaker>Διόνυσος</speaker>
<l>ὀρθῶς λέγεις· ἐβουλόμην δʼ ἂν τοῦτό σε</l>
<l>πρότερον νοῆσαι, πρὶν ἐμὲ τὰς πληγὰς λαβεῖν.<milestone ed="p" n="675" unit="card"/>
</l>
</sp>
</div2>
</div1>
<div1 type="Parabasis">
<div2 type="strophe">
<sp>
<speaker>Χορός</speaker>
<l n="675">Μοῦσα χορῶν ἱερῶν· ἐπίβηθι καὶ ἔλθʼ ἐπὶ τέρψιν ἀοιδᾶς ἐμᾶς,</l>
<l>τὸν πολὺν ὀψομένη λαῶν· ὄχλον, οὗ σοφίαι</l>
<l>μυρίαι κάθηνται</l>
<l>φιλοτιμότεραι Κλεοφῶντος, ἐφʼ οὗ δὴ χείλεσιν ἀμφιλάλοις</l>
<l n="680">δεινὸν ἐπιβρέμεται</l>
<l>Θρῃκία χελιδὼν</l>
<l>†ἐπὶ βάρβαρον ἑζομένη πέταλον· †</l>
<l>κελαδεῖ δʼ ἐπίκλαυτον ἀηδόνιον νόμον, ὡς ἀπολεῖται,</l>
<l n="685">κἂν ἴσαι γένωνται.<milestone ed="p" n="686" unit="card"/>
</l>
</sp>
</div2>
<div2 type="epirrheme">
<sp>
<speaker>Χορός</speaker>
<l>τὸν ἱερὸν χορὸν δίκαιόν ἐστι χρηστὰ τῇ πόλει</l>
<l>ξυμπαραινεῖν καὶ διδάσκειν. πρῶτον οὖν ἡμῖν δοκεῖ</l>
<l>ἐξισῶσαι τοὺς πολίτας κἀφελεῖν τὰ δείματα,</l>
<l>κεἴ τις ἥμαρτε σφαλείς τι Φρυνίχου παλαίσμασιν,</l>
<l n="690">ἐγγενέσθαι φημὶ χρῆναι τοῖς ὀλισθοῦσιν τότε</l>
<l>αἰτίαν ἐκθεῖσι λῦσαι τὰς πρότερον ἁμαρτίας.</l>
<l>εἶτʼ ἄτιμόν φημι χρῆναι μηδένʼ εἶνʼ ἐν τῇ πόλει·</l>
<l>καὶ γὰρ αἰσχρόν ἐστι τοὺς μὲν ναυμαχήσαντας μίαν</l>
<l>καὶ Πλαταιᾶς εὐθὺς εἶναι κἀντὶ δούλων δεσπότας.</l>
<l>κοὐδὲ ταῦτʼ ἔγωγʼ ἔχοιμʼ ἂν μὴ οὐ καλῶς φάσκειν ἔχειν,</l>
<l>ἀλλʼ ἐπαινῶ· μόνα γὰρ αὐτὰ νοῦν ἔχοντʼ ἐδράσατε.</l>
<l n="697">πρὸς δὲ τούτοις εἰκὸς ὑμᾶς, οἳ μεθʼ ὑμῶν πολλὰ δὴ</l>
<l>χοἰ πατέρες ἐναυμάχησαν καὶ προσήκουσιν γένει,</l>
<l>τὴν μίαν ταύτην παρεῖναι ξυμφορὰν αἰτουμένοις.</l>
<l n="700">ἀλλὰ τῆς ὀργῆς ἀνέντες ὦ σοφώτατοι φύσει</l>
<l>πάντας ἀνθρώπους ἑκόντες συγγενεῖς κτησώμεθα</l>
<l>κἀπιτίμους καὶ πολίτας, ὅστις ἂν ξυνναυμαχῇ.</l>
<l>εἰ δὲ ταῦτʼ ὀγκωσόμεσθα κἀποσεμνυνούμεθα,</l>
<l>τὴν πόλιν καὶ ταῦτʼ ἔχοντες κυμάτων ἐν ἀγκάλαις,</l>
<l n="705">ὑστέρῳ χρόνῳ ποτʼ αὖθις εὖ φρονεῖν οὐ δόξομεν.<milestone ed="p" n="706" unit="card"/>
</l>
</sp>
</div2>
<div2 type="antistrophe">
<sp>
<speaker>Χορός</speaker>
<l>εἰ δʼ ἐγὼ ὀρθὸς ἰδεῖν βίον ἀνέρος ἢ τρόπον ὅστις ἔτʼ</l>
<l>οἰμώξεται,</l>
<l>οὐ πολὺν οὐδʼ ὁ πίθηκος οὗτος ὁ νῦν ἐνοχλῶν,</l>
<l>Κλειγένης ὁ μικρός,</l>
<l>ὁ πονηρότατος βαλανεὺς ὁπόσοι κρατοῦσι κυκησιτέφρου</l>
<l n="711">ψευδολίτρου κονίας</l>
<l>καὶ Κιμωλίας γῆς,</l>
<l>χρόνον ἐνδιατρίψει· ἰδὼν δὲ τάδʼ οὐκ</l>
<l n="715">εἰρηνικὸς ἔσθʼ, ἵνα μή ποτε κἀποδυθῇ μεθύων ἄνευ</l>
<l>ξύλου βαδίζων.<milestone ed="p" n="718" unit="card"/>
</l>
</sp>
</div2>
<div2 type="antepirrheme">
<sp>
<speaker>Χορός</speaker>
<l>πολλάκις γʼ ἡμῖν ἔδοξεν ἡ πόλις πεπονθέναι</l>
<l>ταὐτὸν ἔς τε τῶν πολιτῶν τοὺς καλούς τε κἀγαθοὺς</l>
<l n="720">ἔς τε τἀρχαῖον νόμισμα καὶ τὸ καινὸν χρυσίον.</l>
<l>οὔτε γὰρ τούτοισιν οὖσιν οὐ κεκιβδηλευμένοις,</l>
<l>ἀλλὰ καλλίστοις ἁπάντων, ὡς δοκεῖ, νομισμάτων</l>
<l>καὶ μόνοις ὀρθῶς κοπεῖσι καὶ κεκωδωνισμένοις</l>
<l>ἔν τε τοῖς Ἕλλησι καὶ τοῖς βαρβάροισι πανταχοῦ</l>
<l>χρώμεθʼ οὐδέν, ἀλλὰ τούτοις τοῖς πονηροῖς χαλκίοις</l>
<l n="726">χθές τε καὶ πρώην κοπεῖσι τῷ κακίστῳ κόμματι.</l>
<l>τῶν πολιτῶν θʼ οὓς μὲν ἴσμεν εὐγενεῖς καὶ σώφρονας</l>
<l>ἄνδρας ὄντας καὶ δικαίους καὶ καλούς τε κἀγαθοὺς</l>
<l>καὶ τραφέντας ἐν παλαίστραις καὶ χοροῖς καὶ μουσικῇ,</l>
<l>προυσελοῦμεν, τοῖς δὲ χαλκοῖς καὶ ξένοις καὶ πυρρίαις</l>
<l n="731">καὶ πονηροῖς κἀκ πονηρῶν εἰς ἅπαντα χρώμεθα</l>
<l>ὑστάτοις ἀφιγμένοισιν, οἷσιν ἡ πόλις πρὸ τοῦ</l>
<l>οὐδὲ φαρμακοῖσιν εἰκῇ ῥᾳδίως ἐχρήσατʼ ἄν.</l>
<l>ἀλλὰ καὶ νῦν ὦνόητοι μεταβαλόντες τοὺς τρόπους</l>
<l n="735">χρῆσθε τοῖς χρηστοῖσιν αὖθις· καὶ κατορθώσασι γὰρ</l>
<l>εὔλογον, κἄν τι σφαλῆτʼ, ἐξ ἀξίου γοῦν τοῦ ξύλου,</l>
<l>ἤν τι καὶ πάσχητε, πάσχειν τοῖς σοφοῖς δοκήσετε.<milestone ed="p" n="738" unit="card"/>
</l>
</sp>
</div2>
</div1>
<div1 type="Episode">
<sp>
<speaker>Ἄιακος</speaker>
<l>νὴ τὸν Δία τὸν σωτῆρα γεννάδας ἀνὴρ</l>
<l>ὁ δεσπότης σου.</l>
</sp>
<sp>
<speaker>Ξανθίας</speaker>
<l>πῶς γὰρ οὐχὶ γεννάδας,</l>
<l n="740">ὅστις γε πίνειν οἶδε καὶ βινεῖν μόνον;</l>
</sp>
<sp>
<speaker>Ἄιακος</speaker>
<l>τὸ δὲ μὴ πατάξαι σʼ ἐξελεγχθέντʼ ἄντικρυς,</l>
<l>ὅτι δοῦλος ὢν ἔφασκες εἶναι δεσπότης.</l>
</sp>
<sp>
<speaker>Ξανθίας</speaker>
<l>ᾤμωξε μέντἄν.</l>
</sp>
<sp>
<speaker>Ἄιακος</speaker>
<l>τοῦτο μέντοι δουλικὸν</l>
<l>εὐθὺς πεποίηκας, ὅπερ ἐγὼ χαίρω ποιῶν.</l>
</sp>
<sp>
<speaker>Ξανθίας</speaker>
<l n="745">χαίρεις, ἱκετεύω;</l>
</sp>
<sp>
<speaker>Ἄιακος</speaker>
<l>μἀλλʼ ἐποπτεύειν δοκῶ,</l>
<l>ὅταν καταράσωμαι λάθρᾳ τῷ δεσπότῃ.</l>
</sp>
<sp>
<speaker>Ξανθίας</speaker>
<l>τί δὲ τονθορύζων, ἡνίκʼ ἂν πληγὰς λαβὼν</l>
<l>πολλὰς ἀπίῃς θύραζε;</l>
</sp>
<sp>
<speaker>Ἄιακος</speaker>
<l>καὶ τοῦθʼ ἥδομαι.</l>
</sp>
<sp>
<speaker>Ξανθίας</speaker>
<l>τί δὲ πολλὰ πράττων;</l>
</sp>
<sp>
<speaker>Ἄιακος</speaker>
<l>ὡς μὰ Δίʼ οὐδὲν οἶδʼ ἐγώ.</l>
</sp>
<sp>
<speaker>Ξανθίας</speaker>
<l n="750">ὁμόγνιε Ζεῦ· καὶ παρακούων δεσποτῶν</l>
<l>ἅττʼ ἂν λαλῶσι;</l>
</sp>
<sp>
<speaker>Ἄιακος</speaker>
<l>μἀλλὰ πλεῖν ἢ μαίνομαι.</l>
</sp>
<sp>
<speaker>Ξανθίας</speaker>
<l>τί δὲ τοῖς θύραζε ταῦτα καταλαλῶν;</l>
</sp>
<sp>
<speaker>Ἄιακος</speaker>
<l>ἐγώ;</l>
<l>μὰ Δίʼ ἀλλʼ ὅταν δρῶ τοῦτο, κἀκμιαίνομαι.</l>
</sp>
<sp>
<speaker>Ξανθίας</speaker>
<l>ὦ Φοῖβʼ Ἄπολλον ἔμβαλέ μοι τὴν δεξιάν,</l>
<l n="755">καὶ δὸς κύσαι καὐτὸς κύσον, καί μοι φράσον</l>
<l>πρὸς Διός, ὃς ἡμῖν ἐστιν ὁμομαστιγίας,</l>
<l>τίς οὗτος οὕνδον ἐστὶ θόρυβος καὶ βοὴ</l>
<l>χὠ λοιδορησμός;</l>
</sp>
<sp>
<speaker>Ἄιακος</speaker>
<l>Αἰσχύλου κεὐριπίδου.</l>
</sp>
<sp>
<speaker>Ξανθίας</speaker>
<l>ἆ.</l>
</sp>
<sp>
<speaker>Ἄιακος</speaker>
<l>πρᾶγμα πρᾶγμα μέγα κεκίνηται μέγα</l>
<l n="760">ἐν τοῖς νεκροῖσι καὶ στάσις πολλὴ πάνυ.</l>
</sp>
<sp>
<speaker>Ξανθίας</speaker>
<l>ἐκ τοῦ;</l>
</sp>
<sp>
<speaker>Ἄιακος</speaker>
<l>νόμος τις ἐνθάδʼ ἐστὶ κείμενος</l>
<l>ἀπὸ τῶν τεχνῶν ὅσαι μεγάλαι καὶ δεξιαί,</l>
<l>τὸν ἄριστον ὄντα τῶν ἑαυτοῦ συντέχνων</l>
<l>σίτησιν αὐτὸν ἐν πρυτανείῳ λαμβάνειν</l>
<l n="765">θρόνον τε τοῦ Πλούτωνος ἑξῆς—</l>
</sp>
<sp>
<speaker>Ξανθίας</speaker>
<l>μανθάνω.</l>
</sp>
<sp>
<speaker>Ἄιακος</speaker>
<l>ἕως ἀφίκοιτο τὴν τέχνην σοφώτερος</l>
<l>ἕτερός τις αὐτοῦ· τότε δὲ παραχωρεῖν ἔδει.</l>
</sp>
<sp>
<speaker>Ξανθίας</speaker>
<l>τί δῆτα τουτὶ τεθορύβηκεν Αἰσχύλον;</l>
</sp>
<sp>
<speaker>Ἄιακος</speaker>
<l>ἐκεῖνος εἶχε τὸν τραγῳδικὸν θρόνον,</l>
<l n="770">ὡς ὢν κράτιστος τὴν τέχνην.</l>
</sp>
<sp>
<speaker>Ξανθίας</speaker>
<l>νυνὶ δὲ τίς;</l>
</sp>
<sp>
<speaker>Ἄιακος</speaker>
<l>ὅτε δὴ κατῆλθʼ Εὐριπίδης, ἐπεδείκνυτο</l>
<l>τοῖς λωποδύταις καὶ τοῖσι βαλλαντιοτόμοις</l>
<l>καὶ τοῖσι πατραλοίαισι καὶ τοιχωρύχοις,</l>
<l>ὅπερ ἔστʼ ἐν Ἅιδου πλῆθος, οἱ δʼ ἀκροώμενοι</l>
<l n="775">τῶν ἀντιλογιῶν καὶ λυγισμῶν καὶ στροφῶν</l>
<l>ὑπερεμάνησαν κἀνόμισαν σοφώτατον·</l>
<l>κἄπειτʼ ἐπαρθεὶς ἀντελάβετο τοῦ θρόνου,</l>
<l>ἵνʼ Αἰσχύλος καθῆστο.</l>
</sp>
<sp>
<speaker>Ξανθίας</speaker>
<l>κοὐκ ἐβάλλετο;</l>
</sp>
<sp>
<speaker>Ἄιακος</speaker>
<l>μὰ Δίʼ ἀλλʼ ὁ δῆμος ἀνεβόα κρίσιν ποιεῖν</l>
<l n="780">ὁπότερος εἴη τὴν τέχνην σοφώτερος.</l>
</sp>
<sp>
<speaker>Ξανθίας</speaker>
<l>ὁ τῶν πανούργων;</l>
</sp>
<sp>
<speaker>Ἄιακος</speaker>
<l>νὴ Δίʼ οὐράνιόν γʼ ὅσον.</l>
</sp>
<sp>
<speaker>Ξανθίας</speaker>
<l>μετʼ Αἰσχύλου δʼ οὐκ ἦσαν ἕτεροι σύμμαχοι;</l>
</sp>
<sp>
<speaker>Ἄιακος</speaker>
<l>ὀλίγον τὸ χρηστόν ἐστιν, ὥσπερ ἐνθάδε.</l>
</sp>
<sp>
<speaker>Ξανθίας</speaker>
<l>τί δῆθʼ ὁ Πλούτων δρᾶν παρασκευάζεται;</l>
</sp>
<sp>
<speaker>Ἄιακος</speaker>
<l n="785">ἀγῶνα ποιεῖν αὐτίκα μάλα καὶ κρίσιν</l>
<l>κἄλεγχον αὐτῶν τῆς τέχνης.</l>
</sp>
<sp>
<speaker>Ξανθίας</speaker>
<l>κἄπειτα πῶς</l>
<l>οὐ καὶ Σοφοκλέης ἀντελάβετο τοῦ θρόνου;<milestone ed="p" n="788" unit="card"/>
</l>
</sp>
<sp>
<speaker>Ἄιακος</speaker>
<l>μὰ Δίʼ οὐκ ἐκεῖνος, ἀλλʼ ἔκυσε μὲν Αἰσχύλον,</l>
<l>ὅτε δὴ κατῆλθε, κἀνέβαλε τὴν δεξιάν,</l>
<l n="790">κἀκεῖνος ὑπεχώρησεν αὐτῷ τοῦ θρόνου·</l>
<l>νυνὶ δʼ ἔμελλεν, ὡς ἔφη Κλειδημίδης,</l>
<l>ἔφεδρος καθεδεῖσθαι· κἂν μὲν Αἰσχύλος κρατῇ,</l>
<l>ἕξειν κατὰ χώραν· εἰ δὲ μή, περὶ τῆς τέχνης</l>
<l>διαγωνιεῖσθʼ ἔφασκε πρός γʼ Εὐριπίδην.</l>
</sp>
<sp>
<speaker>Ξανθίας</speaker>
<l n="795">τὸ χρῆμʼ ἄρʼ ἔσται;</l>
</sp>
<sp>
<speaker>Ἄιακος</speaker>
<l>νὴ Δίʼ ὀλίγον ὕστερον.</l>
<l>κἀνταῦθα δὴ τὰ δεινὰ κινηθήσεται.</l>
<l>καὶ γὰρ ταλάντῳ μουσικὴ σταθμήσεται—</l>
</sp>
<sp>
<speaker>Ξανθίας</speaker>
<l>τί δέ; μειαγωγήσουσι τὴν τραγῳδίαν;</l>
</sp>
<sp>
<speaker>Ἄιακος</speaker>
<l>καὶ κανόνας ἐξοίσουσι καὶ πήχεις ἐπῶν</l>
<l n="800">καὶ πλαίσια ξύμπτυκτα—</l>
</sp>
<sp>
<speaker>Ξανθίας</speaker>
<l>πλινθεύσουσι γάρ;</l>
</sp>
<sp>
<speaker>Ἄιακος</speaker>
<l>καὶ διαμέτρους καὶ σφῆνας. ὁ γὰρ Εὐριπίδης</l>
<l>κατʼ ἔπος βασανιεῖν φησι τὰς τραγῳδίας.</l>
</sp>
<sp>
<speaker>Ξανθίας</speaker>
<l>ἦ που βαρέως οἶμαι τὸν Αἰσχύλον φέρειν.</l>
</sp>
<sp>
<speaker>Ἄιακος</speaker>
<l>ἔβλεψε γοῦν ταυρηδὸν ἐγκύψας κάτω.</l>
</sp>
<sp>
<speaker>Ξανθίας</speaker>
<l n="805">κρινεῖ δὲ δὴ τίς ταῦτα;</l>
</sp>
<sp>
<speaker>Ἄιακος</speaker>
<l>τοῦτʼ ἦν δύσκολον·</l>
<l>σοφῶν γὰρ ἀνδρῶν ἀπορίαν ηὑρισκέτην.</l>
<l>οὔτε γὰρ Ἀθηναίοισι συνέβαινʼ Αἰσχύλος—</l>
</sp>
<sp>
<speaker>Ξανθίας</speaker>
<l>πολλοὺς ἴσως ἐνόμιζε τοὺς τοιχωρύχους.</l>
</sp>
<sp>
<speaker>Ἄιακος</speaker>
<l>λῆρόν τε τἄλλʼ ἡγεῖτο τοῦ γνῶναι πέρι</l>
<l n="810">φύσεις ποιητῶν· εἶτα τῷ σῷ δεσπότῃ</l>
<l>ἐπέτρεψαν, ὁτιὴ τῆς τέχνης ἔμπειρος ἦν.</l>
<l>ἀλλʼ εἰσίωμεν· ὡς ὅταν γʼ οἱ δεσπόται</l>
<l>ἐσπουδάκωσι, κλαύμαθʼ ἡμῖν γίγνεται.<milestone ed="p" n="814" unit="card"/>
</l>
</sp>
</div1>
<div1 type="Choral">
<div2 type="strophe" n="1">
<sp>
<speaker>Χορός</speaker>
<l>ἦ που δεινὸν ἐριβρεμέτας χόλον ἔνδοθεν ἕξει,</l>
<l n="815">ἡνίκʼ ἂν ὀξύλαλον παρίδῃ θήγοντος ὀδόντα</l>
<l>ἀντιτέχνου· τότε δὴ μανίας ὑπὸ δεινῆς</l>
<l>ὄμματα στροβήσεται.<milestone ed="p" n="818" unit="card"/>
</l>
</sp>
</div2>
<div2 type="strophe" n="2">
<sp>
<speaker>Χορός</speaker>
<l>ἔσται δʼ ἱππολόφων τε λόγων κορυθαίολα νείκη</l>
<l>σχινδαλάμων τε παραξόνια σμιλεύματά τʼ ἔργων,</l>
<l n="820">φωτὸς ἀμυνομένου φρενοτέκτονος ἀνδρὸς</l>
<l>ῥήμαθʼ ἱπποβάμονα.<milestone ed="p" n="822" unit="card"/>
</l>
</sp>
</div2>
<div2 type="strophe" n="3">
<sp>
<speaker>Χορός</speaker>
<l>φρίξας δʼ αὐτοκόμου λοφιᾶς λασιαύχενα χαίταν,</l>
<l>δεινὸν ἐπισκύνιον ξυνάγων βρυχώμενος ἥσει</l>
<l>ῥήματα γομφοπαγῆ πινακηδὸν ἀποσπῶν</l>
<l n="825">γηγενεῖ φυσήματι·<milestone ed="p" n="826" unit="card"/>
</l>
</sp>
</div2>
<div2 type="strophe" n="4">
<sp>
<speaker>Χορός</speaker>
<l>ἔνθεν δὴ στοματουργὸς ἐπῶν βασανίστρια λίσφη</l>
<l>γλῶσσʼ ἀνελισσομένη φθονεροὺς κινοῦσα χαλινοὺς</l>
<l>ῥήματα δαιομένη καταλεπτολογήσει</l>
<l>πλευμόνων πολὺν πόνον.<milestone ed="p" n="830" unit="card"/>
</l>
</sp>
</div2>
</div1>
<div1 type="Lyric-Scene">
<sp>
<speaker>Εὐριπίδης</speaker>
<l n="830">οὐκ ἂν μεθείμην τοῦ θρόνου, μὴ νουθέτει.</l>
<l>κρείττων γὰρ εἶναί φημι τούτου τὴν τέχνην.</l>
</sp>
<sp>
<speaker>Διόνυσος</speaker>
<l>Αἰσχύλε τί σιγᾷς; αἰσθάνει γὰρ τοῦ λόγου.</l>
</sp>
<sp>
<speaker>Εὐριπίδης</speaker>
<l>ἀποσεμνυνεῖται πρῶτον, ἅπερ ἑκάστοτε</l>
<l>ἐν ταῖς τραγῳδίαισιν ἐτερατεύετο.</l>
</sp>
<sp>
<speaker>Διόνυσος</speaker>
<l n="835">ὦ δαιμόνιʼ ἀνδρῶν μὴ μεγάλα λίαν λέγε.</l>
</sp>
<sp>
<speaker>Εὐριπίδης</speaker>
<l>ἐγᾦδα τοῦτον καὶ διέσκεμμαι πάλαι,</l>
<l>ἄνθρωπον ἀγριοποιὸν αὐθαδόστομον,</l>
<l>ἔχοντʼ ἀχάλινον ἀκρατὲς ἀπύλωτον στόμα,</l>
<l>ἀπεριλάλητον κομποφακελορρήμονα.</l>
</sp>
<sp>
<speaker>Αἰσχύλος</speaker>
<l n="840">ἄληθες ὦ παῖ τῆς ἀρουραίας θεοῦ;</l>
<l>σὺ δή με ταῦτʼ ὦ στωμυλιοσυλλεκτάδη</l>
<l>καὶ πτωχοποιὲ καὶ ῥακιοσυρραπτάδη;</l>
<l>ἀλλʼ οὔ τι χαίρων αὔτʼ ἐρεῖς.</l>
</sp>
<sp>
<speaker>Διόνυσος</speaker>
<l>παῦʼ Αἰσχύλε,</l>
<l>καὶ μὴ πρὸς ὀργὴν σπλάγχνα θερμήνῃς κότῳ.</l>
</sp>
<sp>
<speaker>Αἰσχύλος</speaker>
<l n="845">οὐ δῆτα πρίν γʼ ἂν τοῦτον ἀποφήνω σαφῶς</l>
<l>τὸν χωλοποιὸν οἷος ὢν θρασύνεται.</l>
</sp>
<sp>
<speaker>Διόνυσος</speaker>
<l>ἄρνʼ ἄρνα μέλανα παῖδες ἐξενέγκατε·</l>
<l>τυφὼς γὰρ ἐκβαίνειν παρασκευάζεται.</l>
</sp>
<sp>
<speaker>Αἰσχύλος</speaker>
<l>ὦ Κρητικὰς μὲν συλλέγων μονῳδίας,</l>
<l n="850">γάμους δʼ ἀνοσίους ἐσφέρων ἐς τὴν τέχνην.</l>
</sp>
<sp>
<speaker>Διόνυσος</speaker>
<l>ἐπίσχες οὗτος ὦ πολυτίμητʼ Αἰσχύλε.</l>
<l>ἀπὸ τῶν χαλαζῶν δʼ ὦ πόνηρʼ Εὐριπίδη</l>
<l>ἄναγε σεαυτὸν ἐκποδών, εἰ σωφρονεῖς,</l>
<l>ἵνα μὴ κεφαλαίῳ τὸν κρόταφόν σου ῥήματι</l>
<l n="855">θενὼν ὑπʼ ὀργῆς ἐκχέῃ τὸν Τήλεφον·</l>
<l>σὺ δὲ μὴ πρὸς ὀργὴν Αἰσχύλʼ ἀλλὰ πρᾳόνως</l>
<l>ἔλεγχʼ ἐλέγχου· λοιδορεῖσθαι δʼ οὐ πρέπει</l>
<l>ἄνδρας ποιητὰς ὥσπερ ἀρτοπώλιδας.</l>
<l>σὺ δʼ εὐθὺς ὥσπερ πρῖνος ἐμπρησθεὶς βοᾷς.<milestone ed="p" n="860" unit="card"/>
</l>
</sp>
<sp>
<speaker>Εὐριπίδης</speaker>
<l n="860">ἕτοιμός εἰμʼ ἔγωγε, κοὐκ ἀναδύομαι,</l>
<l>δάκνειν δάκνεσθαι πρότερος, εἰ τούτῳ δοκεῖ,</l>
<l>τἄπη, τὰ μέλη, τὰ νεῦρα τῆς τραγῳδίας,</l>
<l>καὶ νὴ Δία τὸν Πηλέα γε καὶ τὸν Αἴολον</l>
<l>καὶ τὸν Μελέαγρον κἄτι μάλα τὸν Τήλεφον.</l>
</sp>
<sp>
<speaker>Διόνυσος</speaker>
<l n="865">τί δαὶ σὺ βουλεύει ποιεῖν; λέγʼ Αἰσχύλε.</l>
</sp>
<sp>
<speaker>Αἰσχύλος</speaker>
<l>ἐβουλόμην μὲν οὐκ ἐρίζειν ἐνθάδε·</l>
<l>οὐκ ἐξ ἴσου γάρ ἐστιν ἁγὼν νῷν.</l>
</sp>
<sp>
<speaker>Διόνυσος</speaker>
<l>τί δαί;</l>
</sp>
<sp>
<speaker>Αἰσχύλος</speaker>
<l>ὅτι ἡ ποίησις οὐχὶ συντέθνηκέ μοι,</l>
<l>τούτῳ δὲ συντέθνηκεν, ὥσθʼ ἕξει λέγειν.</l>
<l n="870">ὅμως δʼ ἐπειδή σοι δοκεῖ, δρᾶν ταῦτα χρή.</l>
</sp>
<sp>
<speaker>Διόνυσος</speaker>
<l>ἴθι νυν λιβανωτὸν δεῦρό τις καὶ πῦρ δότω.</l>
<l>ὅπως ἂν εὔξωμαι πρὸ τῶν σοφισμάτων</l>
<l>ἀγῶνα κρῖναι τόνδε μουσικώτατα·</l>
<l>ὑμεῖς δὲ ταῖς Μούσαις τι μέλος ὑπᾴσατε.</l>
</sp>
<div2 type="lyric">
<sp>
<speaker>Χορός</speaker>
<l n="875">ὦ Διὸς ἐννέα παρθένοι ἁγναὶ</l>
<l>Μοῦσαι, λεπτολόγους ξυνετὰς φρένας αἳ καθορᾶτε</l>
<l>ἀνδρῶν γνωμοτύπων, ὅταν εἰς ἔριν ὀξυμερίμνοις</l>
<l>ἔλθωσι στρεβλοῖσι παλαίσμασιν ἀντιλογοῦντες,</l>
<l>ἔλθετʼ ἐποψόμεναι δύναμιν</l>
<l n="880">δεινοτάτοιν στομάτοιν πορίσασθαι</l>
<l>ῥήματα καὶ παραπρίσματʼ ἐπῶν.</l>
<l>νῦν γὰρ ἀγὼν σοφίας ὁ μέγας χωρεῖ πρὸς ἔργον ἤδη.</l>
</sp>
<sp>
<speaker>Διόνυσος</speaker>
<l n="885">εὔχεσθε δὴ καὶ σφώ τι πρὶν τἄπη λέγειν.</l>
</sp>
<sp>
<speaker>Αἰσχύλος</speaker>
<l>Δήμητερ ἡ θρέψασα τὴν ἐμὴν φρένα,</l>
<l>εἶναί με τῶν σῶν ἄξιον μυστηρίων.</l>
</sp>
<sp>
<speaker>Διόνυσος</speaker>
<l>ἐπίθες λαβὼν δὴ καὶ σὺ λιβανωτόν.</l>
</sp>
<sp>
<speaker>Εὐριπίδης</speaker>
<l>καλῶς·</l>
<l>ἕτεροι γάρ εἰσιν οἷσιν εὔχομαι θεοῖς.</l>
</sp>
<sp>
<speaker>Διόνυσος</speaker>
<l n="890">ἴδιοί τινές σοι, κόμμα καινόν;</l>
</sp>
<sp>
<speaker>Εὐριπίδης</speaker>
<l>καὶ μάλα.</l>
</sp>
<sp>
<speaker>Διόνυσος</speaker>
<l>ἴθι δὴ προσεύχου τοῖσιν ἰδιώταις θεοῖς.</l>
</sp>
<sp>
<speaker>Εὐριπίδης</speaker>
<l>αἰθὴρ ἐμὸν βόσκημα καὶ γλώσσης στρόφιγξ</l>
<l>καὶ ξύνεσι καὶ μυκτῆρες ὀσφραντήριοι,</l>
<l n="894">ὀρθῶς μʼ ἐλέγχειν ὧν ἂν ἅπτωμαι λόγων.<milestone ed="p" n="895" unit="card"/>
</l>
</sp>
</div2>
</div1>
<div1 type="Agon">
<div2 type="strophe" n="1">
<sp>
<speaker>Χορός</speaker>
<l>καὶ μὴν ἡμεῖς ἐπιθυμοῦμεν</l>
<l>παρὰ σοφοῖν ἀνδροῖν ἀκοῦσαι</l>
<l>τίνα λόγων ἐμμέλειαν</l>
<l>ἔπιτε δαΐαν ὁδόν.</l>
<l>γλῶσσα μὲν γὰρ ἠγρίωται,</l>
<l>λῆμα δʼ οὐκ ἄτολμον ἀμφοῖν,</l>
<l>οὐδʼ ἀκίνητοι φρένες.</l>
<l n="900">προσδοκᾶν οὖν εἰκός ἐστι</l>
<l>τὸν μὲν ἀστεῖόν τι λέξειν</l>
<l>καὶ κατερρινημένον,</l>
<l>τὸν δʼ ἀνασπῶντʼ αὐτοπρέμνοις</l>
<l n="903b">τοῖς λόγοισιν</l>
<l>ἐμπεσόντα συσκεδᾶν πολλὰς</l>
<l n="904b">ἀλινδήθρας ἐπῶν.<milestone ed="p" n="905" unit="card"/>
</l>
</sp>
</div2>
<div2 type="Katakeleusmos">
<sp>
<speaker>Διόνυσος</speaker>
<l n="905">ἀλλʼ ὡς τάχιστα χρὴ λέγειν· οὕτω δʼ ὅπως ἐρεῖτον</l>
<l>ἀστεῖα καὶ μήτʼ εἰκόνας μήθʼ οἷʼ ἂν ἄλλος εἴποι.<milestone ed="p" n="907" unit="card"/>
</l>
</sp>
</div2>
<div2 type="Epirrheme">
<sp>
<speaker>Εὐριπίδης</speaker>
<l>καὶ μὴν ἐμαυτὸν μέν γε τὴν ποίησιν οἷός εἰμι,</l>
<l>ἐν τοῖσιν ὑστάτοις φράσω, τοῦτον δὲ πρῶτʼ ἐλέγξω,</l>
<l>ὡς ἦν ἀλαζὼν καὶ φέναξ οἵοις τε τοὺς θεατὰς</l>
<l n="910">ἐξηπάτα μώρους λαβὼν παρὰ Φρυνίχῳ τραφέντας.</l>
<l>πρώτιστα μὲν γὰρ ἕνα τινʼ ἂν καθῖσεν ἐγκαλύψας,</l>
<l>Ἀχιλλέα τινʼ ἢ Νιόβην, τὸ πρόσωπον οὐχὶ δεικνύς,</l>
<l>πρόσχημα τῆς τραγῳδίας, γρύζοντας οὐδὲ τουτί.</l>
</sp>
<sp>
<speaker>Διόνυσος</speaker>
<l>μὰ τὸν Δίʼ οὐ δῆθʼ.</l>
</sp>
<sp>
<speaker>Εὐριπίδης</speaker>
<l>ὁ δὲ χορός γʼ ἤρειδεν ὁρμαθοὺς ἂν</l>
<l n="915">μελῶν ἐφεξῆς τέτταρας ξυνεχῶς ἄν οἱ δʼ ἐσίγων.</l>
</sp>
<sp>
<speaker>Διόνυσος</speaker>
<l>ἐγὼ δʼ ἔχαιρον τῇ σιωπῇ, καί με τοῦτʼ ἔτερπεν</l>
<l>οὐχ ἧττον ἢ νῦν οἱ λαλοῦντες.</l>
</sp>
<sp>
<speaker>Εὐριπίδης</speaker>
<l>ἠλίθιος γὰρ ἦσθα,</l>
<l>σάφʼ ἴσθι.</l>
</sp>
<sp>
<speaker>Διόνυσος</speaker>
<l>κἀμαυτῷ δοκῶ. τί δὲ ταῦτʼ ἔδρασʼ ὁ δεῖνα;</l>
</sp>
<sp>
<speaker>Εὐριπίδης</speaker>
<l>ὑπʼ ἀλαζονείας, ἵνʼ ὁ θεατὴς προσδοκῶν καθοῖτο,</l>
<l n="920">ὁπόθʼ ἡ Νιόβη τι φθέγξεται· τὸ δρᾶμα δʼ ἂν διῄει.</l>
</sp>
<sp>
<speaker>Διόνυσος</speaker>
<l>ὢ παμπόνηρος, οἷʼ ἄρʼ ἐφενακιζόμην ὑπʼ αὐτοῦ.</l>
<l>τί σκορδινᾷ καὶ δυσφορεῖς;</l>
</sp>
<sp>
<speaker>Εὐριπίδης</speaker>
<l>ὅτι αὐτὸν ἐξελέγχω.</l>
<l>κἄπειτʼ ἐπειδὴ ταῦτα ληρήσειε καὶ τὸ δρᾶμα</l>
<l>ἤδη μεσοίη, ῥήματʼ ἂν βόεια δώδεκʼ εἶπεν,</l>
<l n="925">ὀφρῦς ἔχοντα καὶ λόφους, δείνʼ ἄττα μορμορωπά,</l>
<l>ἄγνωτα τοῖς θεωμένοις.</l>
</sp>
<sp>
<speaker>Αἰσχύλος</speaker>
<l>οἴμοι τάλας.</l>
</sp>
<sp>
<speaker>Διόνυσος</speaker>
<l>σιώπα.</l>
</sp>
<sp>
<speaker>Εὐριπίδης</speaker>
<l>σαφὲς δʼ ἂν εἶπεν οὐδὲ ἕν—</l>
</sp>
<sp>
<speaker>Διόνυσος</speaker>
<l>μὴ πρῖε τοὺς ὀδόντας.</l>
</sp>
<sp>
<speaker>Εὐριπίδης</speaker>
<l>ἀλλʼ ἢ Σκαμάνδρους ἢ τάφρους ἢ ʼπʼ ἀσπίδων ἐπόντας</l>
<l>γρυπαιέτους χαλκηλάτους καὶ ῥήμαθʼ ἱππόκρημνα,</l>
<l n="930">ἃ ξυμβαλεῖν οὐ ῥᾴδιʼ ἦν.</l>
</sp>
<sp>
<speaker>Διόνυσος</speaker>
<l>νὴ τοὺς θεοὺς ἐγὼ γοῦν</l>
<l>ἤδη ποτʼ ἐν μακρῷ χρόνῳ νυκτὸς διηγρύπνησα</l>
<l>τὸν ξουθὸν ἱππαλεκτρυόνα ζητῶν τίς ἐστιν ὄρνις.</l>
</sp>
<sp>
<speaker>Αἰσχύλος</speaker>
<l>σημεῖον ἐν ταῖς ναυσὶν ὦμαθέστατʼ ἐνεγέγραπτο.</l>
</sp>
<sp>
<speaker>Διόνυσος</speaker>
<l>ἐγὼ δὲ τὸν Φιλοξένου γʼ ᾤμην Ἔρυξιν εἶναι.</l>
</sp>
<sp>
<speaker>Εὐριπίδης</speaker>
<l n="935">εἶτʼ ἐν τραγῳδίαις ἐχρῆν κἀλεκτρυόνα ποιῆσαι;</l>
</sp>
<sp>
<speaker>Αἰσχύλος</speaker>
<l>σὺ δʼ ὦ θεοῖσιν ἐχθρὲ ποῖʼ ἄττʼ ἐστὶν ἅττʼ ἐποίεις;<milestone ed="p" n="937" unit="card"/>
</l>
</sp>
<sp>
<speaker>Εὐριπίδης</speaker>
<l>οὐχ ἱππαλεκτρυόνας μὰ Δίʼ οὐδὲ τραγελάφους, ἅπερ σύ,</l>
<l>ἃν τοῖσι παραπετάσμασιν τοῖς Μηδικοῖς γράφουσιν·</l>
<l>ἀλλʼ ὡς παρέλαβον τὴν τέχνην παρὰ σοῦ τὸ πρῶτον εὐθὺς</l>
<l n="940">οἰδοῦσαν ὑπὸ κομπασμάτων καὶ ῥημάτων ἐπαχθῶν,</l>
<l>ἴσχνανα μὲν πρώτιστον αὐτὴν καὶ τὸ βάρος ἀφεῖλον</l>
<l>ἐπυλλίοις καὶ περιπάτοις καὶ τευτλίοισι λευκοῖς,</l>
<l>χυλὸν διδοὺς στωμυλμάτων ἀπὸ βιβλίων ἀπηθῶν·</l>
<l>εἶτʼ ἀνέτρεφον μονῳδίαις—</l>
</sp>
<sp>
<speaker>Διόνυσος</speaker>
<l>Κηφισοφῶντα μιγνύς.</l>
</sp>
<sp>
<speaker>Εὐριπίδης</speaker>
<l n="945">εἶτʼ οὐκ ἐλήρουν ὅ τι τύχοιμʼ οὐδʼ ἐμπεσὼν ἔφυρον,</l>
<l>ἀλλʼ οὑξιὼν πρώτιστα μέν μοι τὸ γένος εἶπʼ ἂν εὐθὺς</l>
<l>τοῦ δράματος.</l>
</sp>
<sp>
<speaker>Διόνυσος</speaker>
<l>κρεῖττον γὰρ ἦν σοι νὴ Δίʼ ἢ τὸ σαυτοῦ.</l>
</sp>
<sp>
<speaker>Εὐριπίδης</speaker>
<l>ἔπειτʼ ἀπὸ τῶν πρώτων ἐπῶν οὐδὲν παρῆκʼ ἂν ἀργόν,</l>
<l>ἀλλʼ ἔλεγεν ἡ γυνή τέ μοι χὠ δοῦλος οὐδὲν ἧττον,</l>
<l n="950">χὠ δεσπότης χἠ παρθένος χἠ γραῦς ἄν.</l>
</sp>
<sp>
<speaker>Αἰσχύλος</speaker>
<l>εἶτα δῆτα</l>
<l>οὐκ ἀποθανεῖν σε ταῦτʼ ἐχρῆν τολμῶντα;</l>
</sp>
<sp>
<speaker>Εὐριπίδης</speaker>
<l>μὰ τὸν Ἀπόλλω·</l>
<l>δημοκρατικὸν γὰρ αὔτʼ ἔδρων.</l>
</sp>
<sp>
<speaker>Διόνυσος</speaker>
<l>τοῦτο μὲν ἔασον ὦ τᾶν.</l>
<l>οὐ σοὶ γάρ ἐστι περίπατος κάλλιστα περί γε τούτου.</l>
</sp>
<sp>
<speaker>Εὐριπίδης</speaker>
<l>ἔπειτα τουτουσὶ λαλεῖν ἐδίδαξα—</l>
</sp>
<sp>
<speaker>Αἰσχύλος</speaker>
<l>φημὶ κἀγώ.</l>
<l n="955">ὡς πρὶν διδάξαι γʼ ὤφελες μέσος διαρραγῆναι.</l>
</sp>
<sp>
<speaker>Εὐριπίδης</speaker>
<l>λεπτῶν τε κανόνων ἐσβολὰς ἐπῶν τε γωνιασμούς,</l>
<l>νοεῖν ὁρᾶν ξυνιέναι στρέφειν ἐρᾶν τεχνάζειν,</l>
<l>κάχʼ ὑποτοπεῖσθαι, περινοεῖν ἅπαντα—</l>
</sp>
<sp>
<speaker>Αἰσχύλος</speaker>
<l>φημὶ κἀγώ.</l>
</sp>
<sp>
<speaker>Εὐριπίδης</speaker>
<l>οἰκεῖα πράγματʼ εἰσάγων, οἷς χρώμεθʼ, οἷς ξύνεσμεν,</l>
<l n="960">ἐξ ὧν γʼ ἂν ἐξηλεγχόμην· ξυνειδότες γὰρ οὗτοι</l>
<l>ἤλεγχον ἄν μου τὴν τέχνην· ἀλλʼ οὐκ ἐκομπολάκουν</l>
<l>ἀπὸ τοῦ φρονεῖν ἀποσπάσας, οὐδʼ ἐξέπληττον αὐτούς,</l>
<l>Κύκνους ποιῶν καὶ Μέμνονας κωδωνοφαλαροπώλους.</l>
<l>γνώσει δὲ τοὺς τούτου τε κἀμοὺς ἑκατέρου μαθητάς.</l>
<l n="965">τουτουμενὶ Φορμίσιος Μεγαίνετός θʼ ὁ Μανῆς,</l>
<l>σαλπιγγολογχυπηνάδαι, σαρκασμοπιτυοκάμπται,</l>
<l>οὑμοὶ δὲ Κλειτοφῶν τε καὶ Θηραμένης ὁ κομψός.</l>
</sp>
<sp>
<speaker>Διόνυσος</speaker>
<l>Θηραμένης; σοφός γʼ ἀνὴρ καὶ δεινὸς ἐς τὰ πάντα,</l>
<l>ὃς ἢν κακοῖς που περιπέσῃ καὶ πλησίον παραστῇ,</l>
<l n="970">πέπτωκεν ἔξω τῶν κακῶν, οὐ Χῖος ἀλλὰ Κεῖος.<milestone ed="p" n="971" unit="card"/>
</l>
</sp>
</div2>
<div2 type="Pnigos">
<sp>
<speaker>Εὐριπίδης</speaker>
<l>τοιαῦτα μέντοὐγὼ φρονεῖν</l>
<l>τούτοισιν εἰσηγησάμην,</l>
<l>λογισμὸν ἐνθεὶς τῇ τέχνῃ</l>
<l>καὶ σκέψιν, ὥστʼ ἤδη νοεὶν</l>
<l n="975">ἅπαντα καὶ διειδέναι</l>
<l>τά τʼ ἄλλα καὶ τὰς οἰκίας</l>
<l>οἰκεῖν ἄμεινον ἢ πρὸ τοῦ</l>
<l>κἀνασκοπεῖν, ‘πῶς τοῦτʼ ἔχει;</l>
<l>ποῦ μοι τοδί; τίς τοῦτʼ ἔλαβε;’</l>
</sp>
<sp>
<speaker>Διόνυσος</speaker>
<l n="980">νὴ τοὺς θεοὺς νῦν γοῦν Ἀθηναίων</l>
<l>ἅπας τις εἰσιὼν</l>
<l>κέκραγε πρὸς τοὺς οἰκέτας</l>
<l>ζητεῖ τε, ‘ποῦ ʼστιν ἡ χύτρα;</l>
<l>τίς τὴν κεφαλὴν ἀπεδήδοκεν</l>
<l n="985">τῆς μαινίδος; τὸ τρύβλιον</l>
<l>τὸ περυσινὸν τέθνηκέ μοι·</l>
<l>ποῦ τὸ σκόροδον τὸ χθιζινόν;</l>
<l>τίς τῆς ἐλάας παρέτραγεν;’</l>
<l>τέως δʼ ἀβελτερώτατοι</l>
<l n="990">κεχηνότες Μαμμάκυθοι</l>
<l>Μελιτίδαι καθῆντο.<milestone ed="p" n="992" unit="card"/>
</l>
</sp>
</div2>
<div2 type="antistrophe" n="1">
<sp>
<speaker>Χορός</speaker>
<l>τάδε μὲν λεύσσεις φαίδιμʼ Ἀχιλλεῦ·</l>
<l>σὺ δὲ τί φέρε πρὸς ταῦτα λέξεις;</l>
<l>μόνον ὅπως  <gap/>
</l>
<l>μή σʼ ὁ θυμὸς ἁρπάσας</l>
<l n="995">ἐκτὸς οἴσει τῶν ἐλαῶν·</l>
<l>δεινὰ γὰρ κατηγόρηκεν.</l>
<l>ἀλλʼ ὅπως ὦ γεννάδα</l>
<l>μὴ πρὸς ὀργὴν ἀντιλέξεις,</l>
<l>ἀλλὰ συστείλας ἄκροισι</l>
<l n="1000">χρώμενος τοῖς ἱστίοις,</l>
<l>εἶτα μᾶλλον μᾶλλον ἄξεις</l>
<l>καὶ φυλάξεις,</l>
<l>ἡνίκʼ ἂν τὸ πνεῦμα λεῖον</l>
<l n="1003b">καὶ καθεστηκὸς λάβῃς.<milestone ed="p" n="1004" unit="card"/>
</l>
</sp>
</div2>
<div2 type="Antikatakeleusmos">
<sp>
<speaker>Διόνυσος</speaker>
<l>ἀλλʼ ὦ πρῶτος τῶν Ἑλλήνων πυργώσας ῥήματα σεμνὰ</l>
<l n="1005">καὶ κοσμήσας τραγικὸν λῆρον, θαρρῶν τὸν κρουνὸν ἀφίει.<milestone ed="p" n="1006" unit="card"/>
</l>
</sp>
</div2>
<div2 type="Antepirrheme">
<sp>
<speaker>Αἰσχύλος</speaker>
<l n="1006">θυμοῦμαι μὲν τῇ ξυντυχίᾳ, καὶ μου τὰ σπλάγχνʼ ἀγανακτεῖ,</l>
<l>εἰ πρὸς τοῦτον δεῖ μʼ ἀντιλέγειν· ἵνα μὴ φάσκῃ δʼ ἀπορεῖν με,</l>
<l>ἀπόκριναί μοι, τίνος οὕνεκα χρὴ θαυμάζειν ἄνδρα ποιητήν;</l>
</sp>
<sp>
<speaker>Εὐριπίδης</speaker>
<l>δεξιότητος καὶ νουθεσίας, ὅτι βελτίους τε ποιοῦμεν</l>
<l n="1010">τοὺς ἀνθρώπους ἐν ταῖς πόλεσιν.</l>
</sp>
<sp>
<speaker>Αἰσχύλος</speaker>
<l>τοῦτʼ οὖν εἰ μὴ πεποίηκας,</l>
<l>ἀλλʼ ἐκ χρηστῶν καὶ γενναίων μοχθηροτάτους ἀπέδειξας,</l>
<l>τί παθεῖν φήσεις ἄξιος εἶναι;</l>
</sp>
<sp>
<speaker>Διόνυσος</speaker>
<l>τεθνάναι· μὴ τοῦτον ἐρώτα.</l>
</sp>
<sp>
<speaker>Αἰσχύλος</speaker>
<l>σκέψαι τοίνυν οἵους αὐτοὺς παρʼ ἐμοῦ παρεδέξατο πρῶτον,</l>
<l>εἰ γενναίους καὶ τετραπήχεις, καὶ μὴ διαδρασιπολίτας,</l>
<l n="1015">μηδʼ ἀγοραίους μηδὲ κοβάλους ὥσπερ νῦν μηδὲ πανούργους,</l>
<l>ἀλλὰ πνέοντας δόρυ καὶ λόγχας καὶ λευκολόφους τρυφαλείας</l>
<l>καὶ πήληκας καὶ κνημῖδας καὶ θυμοὺς ἑπταβοείους.</l>
</sp>
<sp>
<speaker>Διόνυσος</speaker>
<l>καὶ δὴ χωρεῖ τουτὶ τὸ κακόν· κρανοποιῶν αὖ μʼ ἐπιτρίψει.</l>
</sp>
<sp>
<speaker>Εὐριπίδης</speaker>
<l>καὶ τί σὺ δράσας οὕτως αὐτοὺς γενναίους ἐξεδίδαξας;</l>
</sp>
<sp>
<speaker>Διόνυσος</speaker>
<l n="1020">Αἰσχύλε λέξον, μηδʼ αὐθάδως σεμνυνόμενος χαλέπαινε.</l>
</sp>
<sp>
<speaker>Αἰσχύλος</speaker>
<l>δρᾶμα ποιήσας Ἄρεως μεστόν.</l>
</sp>
<sp>
<speaker>Διόνυσος</speaker>
<l>ποῖον;</l>
</sp>
<sp>
<speaker>Αἰσχύλος</speaker>
<l>τοὺς ἕπτʼ ἐπὶ Θήβας·</l>
<l>ὃ θεασάμενος πᾶς ἄν τις ἀνὴρ ἠράσθη δάιος εἶναι.</l>
</sp>
<sp>
<speaker>Διόνυσος</speaker>
<l>τουτὶ μέν σοι κακὸν εἴργασται· Θηβαίους γὰρ πεποίηκας</l>
<l>ἀνδρειοτέρους ἐς τὸν πόλεμον, καὶ τούτου γʼ οὕνεκα τύπτου.</l>
</sp>
<sp>
<speaker>Αἰσχύλος</speaker>
<l n="1025">ἀλλʼ ὑμῖν αὔτʼ ἐξῆν ἀσκεῖν, ἀλλʼ οὐκ ἐπὶ τοῦτʼ ἐτράπεσθε.</l>
<l>εἶτα διδάξας Πέρσας μετὰ τοῦτʼ ἐπιθυμεῖν ἐξεδίδαξα</l>
<l>νικᾶν ἀεὶ τοὺς ἀντιπάλους, κοσμήσας ἔργον ἄριστον.</l>
</sp>
<sp>
<speaker>Διόνυσος</speaker>
<l>ἐχάρην γοῦν, †ἡνίκʼ ἤκουσα περὶ Δαρείου τεθνεῶτος,†</l>
<l>ὁ χορὸς δʼ εὐθὺς τὼ χεῖρʼ ὡδὶ συγκρούσας εἶπεν <q direct="unspecified">ἰαυοῖ.</q>
</l>
</sp>
<sp>
<speaker>Αἰσχύλος</speaker>
<l n="1030">ταῦτα γὰρ ἄνδρας χρὴ ποιητὰς ἀσκεῖν. σκέψαι γὰρ ἀπʼ ἀρχῆς</l>
<l>ὡς ὠφέλιμοι τῶν ποιητῶν οἱ γενναῖοι γεγένηνται.</l>
<l>Ὀρφεὺς μὲν γὰρ τελετάς θʼ ἡμῖν κατέδειξε φόνων τʼ ἀπέχεσθαι,</l>
<l>Μουσαῖος δʼ ἐξακέσεις τε νόσων καὶ χρησμούς, Ἡσίοδος δὲ</l>
<l>γῆς ἐργασίας, καρπῶν ὥρας, ἀρότους· ὁ δὲ θεῖος Ὅμηρος</l>
<l n="1035">ἀπὸ τοῦ τιμὴν καὶ κλέος ἔσχεν πλὴν τοῦδʼ ὅτι χρήστʼ ἐδίδαξεν,</l>
<l>τάξεις ἀρετὰς ὁπλίσεις ἀνδρῶν;</l>
</sp>
<sp>
<speaker>Διόνυσος</speaker>
<l>καὶ μὴν οὐ Παντακλέα γε</l>
<l>ἐδίδαξεν ὅμως τὸν σκαιότατον· πρώην γοῦν, ἡνίκʼ ἔπεμπεν,</l>
<l>τὸ κράνος πρῶτον περιδησάμενος τὸν λόφον ἤμελλʼ ἐπιδήσειν.</l>
</sp>
<sp>
<speaker>Αἰσχύλος</speaker>
<l>ἀλλʼ ἄλλους τοι πολλοὺς ἀγαθούς, ὧν ἦν καὶ Λάμαχος ἥρως·</l>
<l n="1040">ὅθεν ἡμὴ φρὴν ἀπομαξαμένη πολλὰς ἀρετὰς ἐποίησεν,</l>
<l>Πατρόκλων, Τεύκρων θυμολεόντων, ἵνʼ ἐπαίροιμʼ ἄνδρα πολίτην</l>
<l>ἀντεκτείνειν αὑτὸν τούτοις, ὁπόταν σάλπιγγος ἀκούσῃ.</l>
<l>ἀλλʼ οὐ μὰ Δίʼ οὐ Φαίδρας ἐποίουν πόρνας οὐδὲ Σθενεβοίας,</l>
<l>οὐδʼ οἶδʼ οὐδεὶς ἥντινʼ ἐρῶσαν πώποτʼ ἐποίησα γυναῖκα.<milestone ed="p" n="1045" unit="card"/>
</l>
</sp>
<sp>
<speaker>Εὐριπίδης</speaker>
<l n="1045">μὰ Δίʼ οὐ γὰρ ἐπῆν τῆς Ἀφροδίτης οὐδέν σοι.</l>
</sp>
<sp>
<speaker>Αἰσχύλος</speaker>
<l>μηδέ γʼ ἐπείη.</l>
<l>ἀλλʼ ἐπί τοι σοὶ καὶ τοῖς σοῖσιν πολλὴ πολλοῦ ʼπικαθῆτο,</l>
<l>ὥστε γε καὐτόν σε κατʼ οὖν ἔβαλεν.</l>
</sp>
<sp>
<speaker>Διόνυσος</speaker>
<l>νὴ τὸν Δία τοῦτό γέ τοι δή.</l>
<l>ἃ γὰρ ἐς τὰς ἀλλοτρίας ἐποίεις, αὐτὸς τούτοισιν ἐπλήγης.</l>
</sp>
<sp>
<speaker>Εὐριπίδης</speaker>
<l>καὶ τί βλάπτουσʼ ὦ σχέτλιʼ ἀνδρῶν τὴν πόλιν ἁμαὶ Σθενέβοιαι;</l>
</sp>
<sp>
<speaker>Αἰσχύλος</speaker>
<l n="1050">ὅτι γενναίας καὶ γενναίων ἀνδρῶν ἀλόχους ἀνέπεισας</l>
<l>κώνεια πιεῖν αἰσχυνθείσας διὰ τοὺς σοὺς Βελλεροφόντας.</l>
</sp>
<sp>
<speaker>Εὐριπίδης</speaker>
<l>πότερον δʼ οὐκ ὄντα λόγον τοῦτον περὶ τῆς Φαίδρας ξυνέθηκα;</l>
</sp>
<sp>
<speaker>Αἰσχύλος</speaker>
<l>μὰ Δίʼ ἀλλʼ ὄντʼ· ἀλλʼ ἀποκρύπτειν χρὴ τὸ πονηρὸν τόν γε ποιητήν,</l>
<l>καὶ μὴ παράγειν μηδὲ διδάσκειν. τοῖς μὲν γὰρ παιδαρίοισιν</l>
<l n="1055">ἔστι διδάσκαλος ὅστις φράζει, τοῖσιν δʼ ἡβῶσι ποιηταί.</l>
<l>πάνυ δὴ δεῖ χρηστὰ λέγειν ἡμᾶς.</l>
</sp>
<sp>
<speaker>Εὐριπίδης</speaker>
<l>ἢν οὖν σὺ λέγῃς Λυκαβηττοὺς</l>
<l>καὶ Παρνασσῶν ἡμῖν μεγέθη, τοῦτʼ ἐστὶ τὸ χρηστὰ διδάσκειν,</l>
<l>ὃν χρῆν φράζειν ἀνθρωπείως;</l>
</sp>
<sp>
<speaker>Αἰσχύλος</speaker>
<l>ἀλλʼ ὦ κακόδαιμον ἀνάγκη</l>
<l>μεγάλων γνωμῶν καὶ διανοιῶν ἴσα καὶ τὰ ῥήματα τίκτειν.</l>
<l n="1060">κἄλλως εἰκὸς τοὺς ἡμιθέους τοῖς ῥήμασι μείζοσι χρῆσθαι·</l>
<l>καὶ γὰρ τοῖς ἱματίοις ἡμῶν χρῶνται πολὺ σεμνοτέροισιν.</l>
<l>ἁμοῦ χρηστῶς καταδείξαντος διελυμήνω σύ.</l>
</sp>
<sp>
<speaker>Εὐριπίδης</speaker>
<l>τί δράσας;</l>
</sp>
<sp>
<speaker>Αἰσχύλος</speaker>
<l>πρῶτον μὲν τοὺς βασιλεύοντας ῥάκιʼ ἀμπισχών, ἵνʼ ἐλεινοὶ</l>
<l>τοῖς ἀνθρώποις φαίνοιντʼ εἶναι.</l>
</sp>
<sp>
<speaker>Εὐριπίδης</speaker>
<l>τοῦτʼ οὖν ἔβλαψά τι δράσας;</l>
</sp>
<sp>
<speaker>Αἰσχύλος</speaker>
<l n="1065">οὔκουν ἐθέλει γε τριηραρχεῖν πλουτῶν οὐδεὶς διὰ ταῦτα,</l>
<l>ἀλλὰ ῥακίοις περιειλάμενος κλάει καὶ φησὶ πένεσθαι.</l>
</sp>
<sp>
<speaker>Διόνυσος</speaker>
<l>νὴ τὴν Δήμητρα χιτῶνά γʼ ἔχων οὔλων ἐρίων ὑπένερθεν.</l>
<l>κἂν ταῦτα λέγων ἐξαπατήσῃ, παρὰ τοὺς ἰχθῦς ἀνέκυψεν.</l>
</sp>
<sp>
<speaker>Αἰσχύλος</speaker>
<l>εἶτʼ αὖ λαλιὰν ἐπιτηδεῦσαι καὶ στωμυλίαν ἐδίδαξας,</l>
<l n="1070">ἣ ʼξεκένωσεν τάς τε παλαίστρας καὶ τὰς πυγὰς ἐνέτριψεν</l>
<l>τῶν μειρακίων στωμυλλομένων, καὶ τοὺς Παράλους ἀνέπεισεν</l>
<l>ἀνταγορεύειν τοῖς ἄρχουσιν. καίτοι τότε γʼ ἡνίκʼ ἐγὼ ʼζων,</l>
<l>οὐκ ἠπίσταντʼ ἀλλʼ ἢ μᾶζαν καλέσαι καὶ <q direct="unspecified">ῥυππαπαῖ</q> εἰπεῖν.</l>
</sp>
<sp>
<speaker>Διόνυσος</speaker>
<l>νὴ τὸν Ἀπόλλω, καὶ προσπαρδεῖν γʼ ἐς τὸ στόμα τῷ θαλάμακι,</l>
<l n="1074">καὶ μινθῶσαι τὸν ξύσσιτον κἀκβάς τινα λωποδυτῆσαι·</l>
<l>νῦν δʼ ἀντιλέγει κοὐκέτʼ ἐλαύνων πλεῖ δευρὶ καὖθις ἐκεῖσε.<milestone ed="p" n="1078" unit="card"/>
</l>
</sp>
</div2>
<div2 type="Antipnigos">
<sp>
<speaker>Αἰσχύλος</speaker>
<l>ποίων δὲ κακῶν οὐκ αἴτιός ἐστʼ;</l>
<l>οὐ προαγωγοὺς κατέδειξʼ οὗτος,</l>
<l n="1080">καὶ τικτούσας ἐν τοῖς ἱεροῖς,</l>
<l>καὶ μιγνυμένας τοῖσιν ἀδελφοῖς,</l>
<l>καὶ φασκούσας οὐ ζῆν τὸ ζῆν;</l>
<l>κᾆτʼ ἐκ τούτων ἡ πόλις ἡμῶν</l>
<l>ὑπογραμματέων ἀνεμεστώθη</l>
<l n="1085">καὶ βωμολόχων δημοπιθήκων</l>
<l>ἐξαπατώντων τὸν δῆμον ἀεί,</l>
<l>λαμπάδα δʼ οὐδεὶς οἷός τε φέρειν</l>
<l>ὑπʼ ἀγυμνασίας ἔτι νυνί.</l>
</sp>
<sp>
<speaker>Διόνυσος</speaker>
<l>μὰ Δίʼ οὐ δῆθʼ, ὥστʼ ἐπαφαυάνθην</l>
<l n="1090">Παναθηναίοισι γελῶν, ὅτε δὴ</l>
<l>βραδὺς ἄνθρωπός τις ἔθει κύψας</l>
<l>λευκὸς πίων ὑπολειπόμενος</l>
<l>καὶ δεινὰ ποιῶν· κᾆθʼ οἱ Κεραμῆς</l>
<l>ἐν ταῖσι πύλαις παίουσʼ αὐτοῦ</l>
<l n="1095">γαστέρα πλευρὰς λαγόνας πυγήν,</l>
<l>ὁ δὲ τυπτόμενος ταῖσι πλατείαις</l>
<l>ὑποπερδόμενος</l>
<l>φυσῶν τὴν λαμπάδʼ ἔφευγεν.<milestone ed="p" n="1099" unit="card"/>
</l>
</sp>
</div2>
</div1>
<div1 type="Choral">
<div2 type="strophe" n="1">
<sp>
<speaker>Χορός</speaker>
<l>μέγα τὸ πρᾶγμα, πολὺ τὸ νεῖκος, ἁδρὸς ὁ πόλεμος ἔρχεται.</l>
<l n="1100">χαλεπὸν οὖν ἔργον διαιρεῖν,</l>
<l>ὅταν ὁ μὲν τείνῃ βιαίως,</l>
<l>ὁ δʼ ἐπαναστρέφειν δύνηται κἀπερείδεσθαι τορῶς.</l>
<l>ἀλλὰ μὴ νʼ ταὐτῷ κάθησθον·</l>
<l>ἐσβολαὶ γάρ εἰσι πολλαὶ χἄτεραι σοφισμάτων.</l>
<l n="1105">ὅ τι περ οὖν ἔχετον ἐρίζειν,</l>
<l>λέγετον ἔπιτον ἀνά <add>τε</add> δέρετον</l>
<l>τά τε παλαιὰ καὶ τὰ καινά,</l>
<l>κἀποκινδυνεύετον λεπτόν τι καὶ σοφὸν λέγειν.<milestone ed="p" n="1110" unit="card"/>
</l>
</sp>
</div2>
<div2 type="antistrophe" n="1">
<sp>
<speaker>Χορός</speaker>
<l>εἰ δὲ τοῦτο καταφοβεῖσθον, μή τις ἀμαθία προσῇ</l>
<l n="1110">τοῖς θεωμένοισιν, ὡς τὰ</l>
<l>λεπτὰ μὴ γνῶναι λεγόντοιν,</l>
<l>μηδὲν ὀρρωδεῖτε τοῦθʼ· ὡς οὐκέθʼ οὕτω ταῦτʼ ἔχει.</l>
<l>ἐστρατευμένοι γάρ εἰσι,</l>
<l>βιβλίον τʼ ἔχων ἕκαστος μανθάνει τὰ δεξιά·</l>
<l n="1115">αἱ φύσεις τʼ ἄλλως κράτισται,</l>
<l>νῦν δὲ καὶ παρηκόνηνται.</l>
<l>μηδὲν οὖν δείσητον, ἀλλὰ</l>
<l>πάντʼ ἐπέξιτον θεατῶν γʼ οὕνεχʼ ὡς ὄντων σοφῶν.<milestone ed="p" n="1119" unit="card"/>
</l>
</sp>
</div2>
</div1>
<div1 type="Lyric-Scene">
<sp>
<speaker>Εὐριπίδης</speaker>
<l>καὶ μὴν ἐπʼ αὐτοὺς τοὺς προλόγους σου τρέψομαι,</l>
<l n="1120">ὅπως τὸ πρῶτον τῆς τραγῳδίας μέρος</l>
<l>πρώτιστον αὐτοῦ βασανιῶ τοῦ δεξιοῦ.</l>
<l>ἀσαφὴς γὰρ ἦν ἐν τῇ φράσει τῶν πραγμάτων.</l>
</sp>
<sp>
<speaker>Διόνυσος</speaker>
<l>καὶ ποῖον αὐτοῦ βασανιεῖς;</l>
</sp>
<sp>
<speaker>Εὐριπίδης</speaker>
<l>πολλοὺς πάνυ.</l>
<l>πρῶτον δέ μοι τὸν ἐξ Ὀρεστείας λέγε.</l>
</sp>
<sp>
<speaker>Διόνυσος</speaker>
<l n="1125">ἄγε δὴ σιώπα πᾶς ἀνήρ. λέγʼ Αἰσχύλε.</l>
</sp>
<sp>
<speaker>Αἰσχύλος</speaker>
<l>‘Ἑρμῆ χθόνιε πατρῷʼ ἐποπτεύων κράτη,</l>
<l>σωτὴρ γενοῦ μοι σύμμαχός τʼ αἰτουμένῳ.</l>
<l>ἥκω γὰρ ἐς γῆν τήνδε καὶ κατέρχομαι.’</l>
</sp>
<sp>
<speaker>Διόνυσος</speaker>
<l>τούτων ἔχεις ψέγειν τι;</l>
</sp>
<sp>
<speaker>Εὐριπίδης</speaker>
<l>πλεῖν ἢ δώδεκα.</l>
</sp>
<sp>
<speaker>Διόνυσος</speaker>
<l n="1130">ἀλλʼ οὐδὲ πάντα ταῦτά γʼ ἔστʼ ἀλλʼ ἢ τρία.</l>
</sp>
<sp>
<speaker>Εὐριπίδης</speaker>
<l>ἔχει δʼ ἕκαστον εἴκοσίν γʼ ἁμαρτίας.</l>
</sp>
<sp>
<speaker>Διόνυσος</speaker>
<l>Αἰσχύλε παραινῶ σοι σιωπᾶν· εἰ δὲ μή,</l>
<l>πρὸς τρισὶν ἰαμβείοισι προσοφείλων φανεῖ.</l>
</sp>
<sp>
<speaker>Αἰσχύλος</speaker>
<l>ἐγὼ σιωπῶ τῷδʼ;</l>
</sp>
<sp>
<speaker>Διόνυσος</speaker>
<l>ἐὰν πείθῃ γʼ ἐμοί.</l>
</sp>
<sp>
<speaker>Εὐριπίδης</speaker>
<l n="1135">εὐθὺς γὰρ ἡμάρτηκεν οὐράνιόν γʼ ὅσον.</l>
</sp>
<sp>
<speaker>Αἰσχύλος</speaker>
<l>ὁρᾷς ὅτι ληρεῖς;</l>
</sp>
<sp>
<speaker>Διόνυσος</speaker>
<l>ἀλλʼ ὀλίγον γέ μοι μέλει.</l>
</sp>
<sp>
<speaker>Αἰσχύλος</speaker>
<l>πῶς φῄς μʼ ἁμαρτεῖν;</l>
</sp>
<sp>
<speaker>Εὐριπίδης</speaker>
<l>αὖθις ἐξ ἀρχῆς λέγε.</l>
</sp>
<sp>
<speaker>Αἰσχύλος</speaker>
<l>
<q direct="unspecified">Ἑρμῆ χθόνιε πατρῷʼ ἐποπτεύων κράτη.</q>
</l>
</sp>
<sp>
<speaker>Εὐριπίδης</speaker>
<l>οὔκουν Ὀρέστης τοῦτʼ ἐπὶ τῷ τύμβῳ λέγει</l>
<l n="1140">τῷ τοῦ πατρὸς τεθνεῶτος;</l>
</sp>
<sp>
<speaker>Αἰσχύλος</speaker>
<l>οὐκ ἄλλως λέγω.</l>
</sp>
<sp>
<speaker>Εὐριπίδης</speaker>
<l>πότερʼ οὖν τὸν Ἑρμῆν, ὡς ὁ πατὴρ ἀπώλετο</l>
<l>αὐτοῦ βιαίως ἐκ γυναικείας χερὸς</l>
<l>δόλοις λαθραίοις, ταῦτʼ <q direct="unspecified">ἐποπτεύειν</q> ἔφη;</l>
</sp>
<sp>
<speaker>Αἰσχύλος</speaker>
<l>οὐ δῆτʼ ἐκεῖνον, ἀλλὰ τὸν Ἐριούνιον</l>
<l n="1145">Ἑρμῆν χθόνιον προσεῖπε, κἀδήλου λέγων</l>
<l>ὁτιὴ πατρῷον τοῦτο κέκτηται γέρας—</l>
</sp>
<sp>
<speaker>Εὐριπίδης</speaker>
<l>ἔτι μεῖζον ἐξήμαρτες ἢ ʼγὼ ʼβουλόμην·</l>
<l>εἰ γὰρ πατρῷον τὸ χθόνιον ἔχει γέρας—</l>
</sp>
<sp>
<speaker>Διόνυσος</speaker>
<l>οὕτω γʼ ἂν εἴη πρὸς πατρὸς τυμβωρύχος.</l>
</sp>
<sp>
<speaker>Αἰσχύλος</speaker>
<l n="1150">Διόνυσε πίνεις οἶνον οὐκ ἀνθοσμίαν.</l>
</sp>
<sp>
<speaker>Διόνυσος</speaker>
<l>λέγʼ ἕτερον αὐτῷ· σὺ δʼ ἐπιτήρει τὸ βλάβος.</l>
</sp>
<sp>
<speaker>Αἰσχύλος</speaker>
<l>‘σωτὴρ γενοῦ μοι σύμμαχός τʼ αἰτουμένῳ.</l>
<l>ἥκω γὰρ ἐς γῆν τήνδε καὶ κατέρχομαι—’</l>
</sp>
<sp>
<speaker>Εὐριπίδης</speaker>
<l>δὶς ταὐτὸν ἡμῖν εἶπεν ὁ σοφὸς Αἰσχύλος.</l>
</sp>
<sp>
<speaker>Διόνυσος</speaker>
<l n="1155">πῶς δίς;</l>
</sp>
<sp>
<speaker>Εὐριπίδης</speaker>
<l>σκόπει τὸ ῥῆμʼ· ἐγὼ δέ σοι φράσω.</l>
<l>
<q direct="unspecified">ἥκω γὰρ ἐς γῆν,</q> φησί, <q direct="unspecified">καὶ κατέρχομαι·</q>
</l>
<l>
<q direct="unspecified">ἥκω</q> δὲ ταὐτόν ἐστι τῷ <q direct="unspecified">κατέρχομαι.</q>
<milestone ed="p" n="1158" unit="card"/>
</l>
</sp>
<sp>
<speaker>Διόνυσος</speaker>
<l>νὴ τὸν Δίʼ ὥσπερ γʼ εἴ τις εἴποι γείτονι,</l>
<l>
<q direct="unspecified">χρῆσον σὺ μάκτραν, εἰ δὲ βούλει, κάρδοπον.</q>
</l>
</sp>
<sp>
<speaker>Αἰσχύλος</speaker>
<l n="1160">οὐ δῆτα τοῦτό γʼ ὦ κατεστωμυλμένε</l>
<l>ἄνθρωπε ταὔτʼ ἔστʼ, ἀλλʼ ἄριστʼ ἐπῶν ἔχον.</l>
</sp>
<sp>
<speaker>Εὐριπίδης</speaker>
<l>πῶς δή; δίδαξον γάρ με καθʼ ὅ τι δὴ λέγεις;</l>
</sp>
<sp>
<speaker>Αἰσχύλος</speaker>
<l>
<q direct="unspecified">ἐλθεῖν</q> μὲν ἐς γῆν ἔσθʼ ὅτῳ μετῇ πάτρας·</l>
<l>χωρὶς γὰρ ἄλλης συμφορᾶς ἐλήλυθεν·</l>
<l n="1165">φεύγων δʼ ἀνὴρ <q direct="unspecified">ἥκει</q> τε καὶ <q direct="unspecified">κατέρχεται.</q>
</l>
</sp>
<sp>
<speaker>Διόνυσος</speaker>
<l>εὖ νὴ τὸν Ἀπόλλω. τί σὺ λέγεις Εὐριπίδη;</l>
</sp>
<sp>
<speaker>Εὐριπίδης</speaker>
<l>οὐ φημὶ τὸν Ὀρέστην κατελθεῖν οἴκαδε·</l>
<l>λάθρᾳ γὰρ ἦλθεν οὐ πιθὼν τοὺς κυρίους.</l>
</sp>
<sp>
<speaker>Διόνυσος</speaker>
<l>εὖ νὴ τὸν Ἑρμῆν· ὅ τι λέγεις δʼ οὐ μανθάνω.</l>
</sp>
<sp>
<speaker>Εὐριπίδης</speaker>
<l n="1170">πέραινε τοίνυν ἕτερον.</l>
</sp>
<sp>
<speaker>Διόνυσος</speaker>
<l>ἴθι πέραινε σὺ</l>
<l>Αἰσχύλʼ ἀνύσας· σὺ δʼ ἐς τὸ κακὸν ἀπόβλεπε.</l>
</sp>
<sp>
<speaker>Αἰσχύλος</speaker>
<l>‘τύμβου δʼ ἐπʼ ὄχθῳ τῷδε κηρύσσω πατρὶ</l>
<l>κλύειν ἀκοῦσαι.’</l>
</sp>
<sp>
<speaker>Εὐριπίδης</speaker>
<l>τοῦθʼ ἕτερον αὖθις λέγει,</l>
<l>
<q direct="unspecified">κλύειν ἀκοῦσαι,</q> ταὐτὸν ὂν σαφέστατα.</l>
</sp>
<sp>
<speaker>Διόνυσος</speaker>
<l n="1175">τεθνηκόσιν γὰρ ἔλεγεν ὦ μόχθηρε σύ,</l>
<l>οἷς οὐδὲ τρὶς λέγοντες ἐξικνούμεθα.</l>
</sp>
<sp>
<speaker>Αἰσχύλος</speaker>
<l>σὺ δὲ πῶς ἐποίεις τοὺς προλόγους;</l>
</sp>
<sp>
<speaker>Εὐριπίδης</speaker>
<l>ἐγὼ φράσω.</l>
<l>κἄν που δὶς εἴπω ταὐτόν, ἢ στοιβὴν ἴδῃς</l>
<l>ἐνοῦσαν ἔξω τοῦ λόγου, κατάπτυσον.</l>
</sp>
<sp>
<speaker>Διόνυσος</speaker>
<l n="1180">ἴθι δὴ λέγʼ· οὐ γάρ μοὔστιν ἀλλʼ ἀκουστέα</l>
<l>τῶν σῶν προλόγων τῆς ὀρθότητος τῶν ἐπῶν.</l>
</sp>
<sp>
<speaker>Εὐριπίδης</speaker>
<l>
<q direct="unspecified">ἦν Οἰδίπους τὸ πρῶτον εὐδαίμων ἀνήρ</q>—</l>
</sp>
<sp>
<speaker>Αἰσχύλος</speaker>
<l>μὰ τὸν Δίʼ οὐ δῆτʼ, ἀλλὰ κακοδαίμων φύσει,</l>
<l>ὅντινά γε πρὶν φῦναι μὲν Ἁπόλλων ἔφη</l>
<l n="1185">ἀποκτενεῖν τὸν πατέρα, πρὶν καὶ γεγονέναι·</l>
<l>πῶς οὗτος ἦν τὸ πρῶτον εὐδαίμων ἀνήρ;</l>
</sp>
<sp>
<speaker>Εὐριπίδης</speaker>
<l>
<q direct="unspecified">εἶτʼ ἐγένετʼ αὖθις ἀθλιώτατος βροτῶν.</q>
</l>
</sp>
<sp>
<speaker>Αἰσχύλος</speaker>
<l>μὰ τὸν Δίʼ οὐ δῆτʼ, οὐ μὲν οὖν ἐπαύσατο.</l>
<l>πῶς γάρ; ὅτε δὴ πρῶτον μὲν αὐτὸν γενόμενον</l>
<l n="1190">χειμῶνος ὄντος ἐξέθεσαν ἐν ὀστράκῳ,</l>
<l>ἵνα μὴ ʼκτραφεὶς γένοιτο τοῦ πατρὸς φονεύς·</l>
<l>εἶθʼ ὡς Πόλυβον ἤρρησεν οἰδῶν τὼ πόδε·</l>
<l>ἔπειτα γραῦν ἔγημεν αὐτὸς ὢν νέος</l>
<l>καὶ πρός γε τούτοις τὴν ἑαυτοῦ μητέρα·</l>
<l n="1195">εἶτʼ ἐξετύφλωσεν αὑτόν.</l>
</sp>
<sp>
<speaker>Διόνυσος</speaker>
<l>εὐδαίμων ἄρʼ ἦν,</l>
<l>εἰ κἀστρατήγησέν γε μετʼ Ἐρασινίδου.</l>
</sp>
<sp>
<speaker>Εὐριπίδης</speaker>
<l>ληρεῖς· ἐγὼ δὲ τοὺς προλόγους καλοὺς ποιῶ.</l>
</sp>
<sp>
<speaker>Αἰσχύλος</speaker>
<l>καὶ μὴν μὰ τὸν Δίʼ οὐ κατʼ ἔπος γέ σου κνίσω</l>
<l>τὸ ῥῆμʼ ἕκαστον, ἀλλὰ σὺν τοῖσιν θεοῖς</l>
<l n="1200">ἀπὸ ληκυθίου σου τοὺς προλόγους διαφθερῶ.</l>
</sp>
<sp>
<speaker>Εὐριπίδης</speaker>
<l>ἀπὸ ληκυθίου σὺ τοὺς ἐμούς;</l>
</sp>
<sp>
<speaker>Αἰσχύλος</speaker>
<l>ἑνὸς μόνου.</l>
<l>ποιεῖς γὰρ οὕτως ὥστʼ ἐναρμόττειν ἅπαν,</l>
<l>καὶ κῳδάριον καὶ ληκύθιον καὶ θύλακον,</l>
<l>ἐν τοῖς ἰαμβείοισι. δείξω δʼ αὐτίκα.</l>
</sp>
<sp>
<speaker>Εὐριπίδης</speaker>
<l n="1205">ἰδού, σὺ δείξεις;</l>
</sp>
<sp>
<speaker>Αἰσχύλος</speaker>
<l>φημί.</l>
</sp>
<sp>
<speaker>Διόνυσος</speaker>
<l>καὶ δὴ χρὴ λέγειν.<milestone ed="p" n="1206" unit="card"/>
</l>
</sp>
<sp>
<speaker>Εὐριπίδης</speaker>
<l>Αἴγυπτος, ὡς ὁ πλεῖστος ἔσπαρται λόγος,</l>
<l>ξὺν παισὶ πεντήκοντα ναυτίλῳ πλάτῃ</l>
<l>Ἄργος κατασχών—</l>
</sp>
<sp>
<speaker>Αἰσχύλος</speaker>
<l>ληκύθιον ἀπώλεσεν.</l>
</sp>
<sp>
<speaker>Διόνυσος</speaker>
<l>τουτὶ τί ἦν τὸ ληκύθιον; οὐ κλαύσεται;</l>
<l n="1210">λέγʼ ἕτερον αὐτῷ πρόλογον, ἵνα καὶ γνῶ πάλιν.</l>
</sp>
<sp>
<speaker>Εὐριπίδης</speaker>
<l>‘Διόνυσος, ὃς θύρσοισι καὶ νεβρῶν δοραῖς</l>
<l>καθαπτὸς ἐν πεύκαισι Παρνασσὸν κάτα</l>
<l>πηδᾷ χορεύων’—</l>
</sp>
<sp>
<speaker>Αἰσχύλος</speaker>
<l>ληκύθιον ἀπώλεσεν.</l>
</sp>
<sp>
<speaker>Διόνυσος</speaker>
<l>οἴμοι πεπλήγμεθʼ αὖθις ὑπὸ τῆς ληκύθου.</l>
</sp>
<sp>
<speaker>Εὐριπίδης</speaker>
<l n="1215">ἀλλʼ οὐδὲν ἔσται πρᾶγμα· πρὸς γὰρ τουτονὶ</l>
<l>τὸν πρόλογον οὐχ ἕξει προσάψαι λήκυθον.</l>
<l>‘οὐκ ἔστιν ὅστις πάντʼ ἀνὴρ εὐδαιμονεῖ·</l>
<l>ἢ γὰρ πεφυκὼς ἐσθλὸς οὐκ ἔχει βίον,</l>
<l>ἢ δυσγενὴς ὤν’—</l>
</sp>
<sp>
<speaker>Αἰσχύλος</speaker>
<l>ληκύθιον ἀπώλεσεν.</l>
</sp>
<sp>
<speaker>Διόνυσος</speaker>
<l n="1220">Εὐριπίδη—</l>
</sp>
<sp>
<speaker>Εὐριπίδης</speaker>
<l>τί ἔσθʼ;</l>
</sp>
<sp>
<speaker>Διόνυσος</speaker>
<l>ὑφέσθαι μοι δοκεῖ·</l>
<l>τὸ ληκύθιον γὰρ τοῦτο πνευσεῖται πολύ.</l>
</sp>
<sp>
<speaker>Εὐριπίδης</speaker>
<l>οὐδʼ ἂν μὰ τὴν Δήμητρα φροντίσαιμί γε·</l>
<l>νυνὶ γὰρ αὐτοῦ τοῦτό γʼ ἐκκεκόψεται.</l>
</sp>
<sp>
<speaker>Διόνυσος</speaker>
<l>ἴθι δὴ λέγʼ ἕτερον κἀπέχου τῆς ληκύθου.</l>
</sp>
<sp>
<speaker>Εὐριπίδης</speaker>
<l n="1225">‘Σιδώνιόν ποτʼ ἄστυ Κάδμος ἐκλιπὼν</l>
<l>Ἀγήνορος παῖσ’—</l>
</sp>
<sp>
<speaker>Αἰσχύλος</speaker>
<l>ληκύθιον ἀπώλεσεν.</l>
</sp>
<sp>
<speaker>Διόνυσος</speaker>
<l>ὦ δαιμόνιʼ ἀνδρῶν ἀποπρίω τὴν λήκυθον,</l>
<l>ἵνα μὴ διακναίσῃ τοὺς προλόγους ἡμῶν.</l>
</sp>
<sp>
<speaker>Εὐριπίδης</speaker>
<l>τὸ τί;</l>
<l>ἐγὼ πρίωμαι τῷδʼ;</l>
</sp>
<sp>
<speaker>Διόνυσος</speaker>
<l>ἐὰν πείθῃ γʼ ἐμοί.</l>
</sp>
<sp>
<speaker>Εὐριπίδης</speaker>
<l n="1230">οὐ δῆτʼ, ἐπεὶ πολλοὺς προλόγους ἕξω λέγειν</l>
<l>ἵνʼ οὗτος οὐχ ἕξει προσάψαι ληκύθιον.</l>
<l>‘Πέλοψ ὁ Ταντάλειος ἐς Πῖσαν μολὼν</l>
<l>θοαῖσιν ἵπποισ’—</l>
</sp>
<sp>
<speaker>Αἰσχύλος</speaker>
<l>ληκύθιον ἀπώλεσεν.</l>
</sp>
<sp>
<speaker>Διόνυσος</speaker>
<l>ὁρᾷς, προσῆψεν αὖθις αὖ τὴν λήκυθον.</l>
<l n="1235">ἀλλʼ ὦγάθʼ ἔτι καὶ νῦν ἀπόδος πάσῃ τέχνῃ·</l>
<l>λήψει γὰρ ὀβολοῦ πάνυ καλήν τε κἀγαθήν.</l>
</sp>
<sp>
<speaker>Εὐριπίδης</speaker>
<l>μὰ τὸν Δίʼ οὔπω γʼ· ἔτι γὰρ εἰσί μοι συχνοί.</l>
<l>
<q direct="unspecified">Οἰνεύς ποτʼ ἐκ γῆς</q>—</l>
</sp>
<sp>
<speaker>Αἰσχύλος</speaker>
<l>ληκύθιον ἀπώλεσεν.</l>
</sp>
<sp>
<speaker>Εὐριπίδης</speaker>
<l>ἔασον εἰπεῖν πρῶθʼ ὅλον με τὸν στίχον.</l>
<l n="1240">‘Οἰνεύς ποτʼ ἐκ γῆς πολύμετρον λαβὼν στάχυν</l>
<l>θύων ἀπαρχάσ’—</l>
</sp>
<sp>
<speaker>Αἰσχύλος</speaker>
<l>ληκύθιον ἀπώλεσεν.</l>
</sp>
<sp>
<speaker>Διόνυσος</speaker>
<l>μεταξὺ θύων; καὶ τίς αὔθʼ ὑφείλετο;</l>
</sp>
<sp>
<speaker>Εὐριπίδης</speaker>
<l>ἔα αὐτὸν ὦ τᾶν· πρὸς τοδὶ γὰρ εἰπάτω.</l>
<l>
<q direct="unspecified">Ζεύς, ὡς λέλεκται τῆς ἀληθείας ὕπο</q>—</l>
</sp>
<sp>
<speaker>Διόνυσος</speaker>
<l n="1245">ἀπολεῖ σʼ· ἐρεῖ γάρ, <q direct="unspecified">ληκύθιον ἀπώλεσεν.</q>
</l>
<l>τὸ ληκύθιον γὰρ τοῦτʼ ἐπὶ τοῖς προλόγοισί σου</l>
<l>ὥσπερ τὰ σῦκʼ ἐπὶ τοῖσιν ὀφθαλμοῖς ἔφυ.</l>
<l>ἀλλʼ ἐς τὰ μέλη πρὸς τῶν θεῶν αὐτοῦ τραποῦ.</l>
</sp>
<sp>
<speaker>Εὐριπίδης</speaker>
<l>καὶ μὴν ἔχω γʼ οἷς αὐτὸν ἀποδείξω κακὸν</l>
<l n="1250">μελοποιὸν ὄντα καὶ ποιοῦντα ταὔτʼ ἀεί.<milestone ed="p" n="1251" unit="card"/>
</l>
</sp>
<div2 type="lyric">
<sp>
<speaker>Χορός</speaker>
<l>τί ποτε πρᾶγμα γενήσεται;</l>
<l>φροντίζειν γὰρ ἔγωγʼ ἔχω,</l>
<l>τίνʼ ἄρα μέμψιν ἐποίσει</l>
<l>ἀνδρὶ τῷ πολὺ πλεῖστα δὴ</l>
<l n="1255">καὶ κάλλιστα μέλη ποιήσαντι</l>
<l>τῶν μέχρι νυνί.</l>
<l>θαυμάζω γὰρ ἔγωγʼ ὅπῃ</l>
<l>μέμψεταί ποτε τοῦτον</l>
<l>τὸν Βακχεῖον ἄνακτα,</l>
<l n="1260">καὶ δέδοιχʼ ὑπὲρ αὐτοῦ.</l>
</sp>
<sp>
<speaker>Εὐριπίδης</speaker>
<l>πάνυ γε μέλη θαυμαστά· δείξει δὴ τάχα.</l>
<l>εἰς ἓν γὰρ αὐτοῦ πάντα τὰ μέλη ξυντεμῶ.</l>
</sp>
<sp>
<speaker>Διόνυσος</speaker>
<l>καὶ μὴν λογιοῦμαι ταῦτα τῶν ψήφων λαβών· ʽδιαύλιον προσαυλεῖ τισ̓</l>
</sp>
</div2>
<div2 type="lyric">
<sp>
<speaker>Εὐριπίδης</speaker>
<l>Φθιῶτʼ Ἀχιλλεῦ, τί ποτʼ ἀνδροδάικτον ἀκούων</l>
<l n="1265">ἰὴ κόπον οὐ πελάθεις ἐπʼ ἀρωγάν;</l>
<l>Ἑρμᾶν μὲν πρόγονον τίομεν γένος οἱ περὶ λίμναν.</l>
<l>ἰὴ κόπον οὐ πελάθεις ἐπʼ ἀρωγάν;</l>
</sp>
</div2>
<div2 type="lyric">
<sp>
<speaker>Διόνυσος</speaker>
<l>δύο σοὶ κόπω Αἰσχύλε τούτω.</l>
</sp>
</div2>
<div2 type="lyric">
<sp>
<speaker>Εὐριπίδης</speaker>
<l n="1270">κύδιστʼ Ἀχαιῶν Ἀτρέως πολυκοίρανε μάνθανέ μου παῖ.</l>
<l>ἰὴ κόπον οὐ πελάθεις ἐπʼ ἀρωγάν;</l>
</sp>
</div2>
<div2 type="lyric">
<sp>
<speaker>Διόνυσος</speaker>
<l>τρίτος ᾠσχύλε σοὶ κόπος οὗτος.</l>
</sp>
</div2>
<div2 type="lyric">
<sp>
<speaker>Εὐριπίδης</speaker>
<l>εὐφαμεῖτε· μελισσονόμοι δόμον Ἀρτέμιδος πέλας οἴγειν.</l>
<l n="1275">ἰὴ κόπον οὐ πελάθεις ἐπʼ ἀρωγάν;</l>
<l>κύριός εἰμι θροεῖν ὅδιον κράτος αἴσιον ἀνδρῶν.</l>
<l>ἰὴ κόπον οὐ πελάθεις ἐπʼ ἀρωγάν;</l>
</sp>
<sp>
<speaker>Διόνυσος</speaker>
<l>ὦ Ζεῦ βασιλεῦ τὸ χρῆμα τῶν κόπων ὅσον.</l>
<l>ἐγὼ μὲν οὖν ἐς τὸ βαλανεῖον βούλομαι·</l>
<l n="1280">ὑπὸ τῶν κόπων γὰρ τὼ νεφρὼ βουβωνιῶ.</l>
</sp>
<sp>
<speaker>Εὐριπίδης</speaker>
<l>μὴ πρίν γʼ <add>ἂν</add> ἀκούσῃς χἀτέραν στάσιν μελῶν</l>
<l>ἐκ τῶν κιθαρῳδικῶν νόμων εἰργασμένην.</l>
</sp>
<sp>
<speaker>Διόνυσος</speaker>
<l n="1283">ἴθι δὴ πέραινε, καὶ κόπον μὴ προστίθει.</l>
</sp>
</div2>
<div2 type="lyric">
<sp>
<speaker>Εὐριπίδης</speaker>
<l n="1285">ὅπως Ἀχαιῶν δίθρονον κράτος, Ἑλλάδος ἥβας,</l>
<l>τοφλαττοθρατ τοφλαττοθρατ,</l>
<l>Σφίγγα δυσαμεριᾶν πρύτανιν κύνα, πέμπει,</l>
<l>τοφλαττοθρατ τοφλαττοθρατ,</l>
<l>σὺν δορὶ καὶ χερὶ πράκτορι θούριος ὄρνις,</l>
<l n="1290">τοφλαττοθρατ τοφλαττοθρατ,</l>
<l>κυρεῖν παρασχὼν ἰταμαῖς κυσὶν ἀεροφοίτοις,</l>
<l>τοφλαττοθρατ τοφλαττοθρατ,</l>
<l>τὸ συγκλινές τʼ ἐπʼ Αἴαντι,</l>
<l n="1295">τοφλαττοθρατ τοφλαττοθρατ.<milestone ed="p" n="1296" unit="card"/>
</l>
</sp>
<sp>
<speaker>Διόνυσος</speaker>
<l>τί τὸ <q direct="unspecified">φλαττοθρατ</q> τοῦτʼ ἐστίν; ἐκ Μαραθῶνος ἢ</l>
<l>πόθεν συνέλεξας ἱμονιοστρόφου μέλη;</l>
</sp>
<sp>
<speaker>Αἰσχύλος</speaker>
<l>ἀλλʼ οὖν ἐγὼ μὲν ἐς τὸ καλὸν ἐκ τοῦ καλοῦ</l>
<l>ἤνεγκον αὔθʼ, ἵνα μὴ τὸν αὐτὸν Φρυνίχῳ</l>
<l n="1300">λειμῶνα Μουσῶν ἱερὸν ὀφθείην δρέπων·</l>
<l>οὗτος δʼ ἀπὸ πάντων †μὲν φέρει, πορνιδίων†,</l>
<l>σκολίων Μελήτου, Καρικῶν αὐλημάτων,</l>
<l>θρήνων, χορειῶν. τάχα δὲ δηλωθήσεται.</l>
<l>ἐνεγκάτω τις τὸ λύριον. καίτοι τί δεῖ</l>
<l n="1305">λύρας ἐπὶ τούτων; ποῦ ʼστιν ἡ τοῖς ὀστράκοις</l>
<l>αὕτη κροτοῦσα; δεῦρο Μοῦσʼ Εὐριπίδου,</l>
<l>πρὸς ἥνπερ ἐπιτήδεια ταῦτʼ ᾄδειν μέλη.</l>
</sp>
<sp>
<speaker>Διόνυσος</speaker>
<l>αὕτη ποθʼ ἡ Μοῦσʼ οὐκ ἐλεσβίαζεν, οὔ.<milestone ed="p" n="1309" unit="card"/>
</l>
</sp>
</div2>
<div2 type="lyric">
<sp>
<speaker>Αἰσχύλος</speaker>
<l>ἀλκυόνες, αἳ παρʼ ἀενάοις θαλάσσης</l>
<l n="1310">κύμασι στωμύλλετε,</l>
<l>τέγγουσαι νοτίοις πτερῶν</l>
<l>ῥανίσι χρόα δροσιζόμεναι·</l>
<l>αἵ θʼ ὑπωρόφιοι κατὰ γωνίας</l>
<l>εἱειειειλίσσετε δακτύλοις φάλαγγες</l>
<l n="1315">ἱστόπονα πηνίσματα,</l>
<l>κερκίδος ἀοιδοῦ μελέτας,</l>
<l>ἵνʼ ὁ φίλαυλος ἔπαλλε δελφὶς</l>
<l>πρῴραις κυανεμβόλοις</l>
<l>μαντεῖα καὶ σταδίους,</l>
<l n="1320">οἰνάνθας γάνος ἀμπέλου,</l>
<l>βότρυος ἕλικα παυσίπονον.</l>
<l>περίβαλλʼ ὦ τέκνον ὠλένας.</l>
<l>ὁρᾷς τὸν πόδα τοῦτον;</l>
</sp>
</div2>
<div2 type="lyric">
<sp>
<speaker>Διόνυσος</speaker>
<l>ὁρῶ.</l>
</sp>
</div2>
<div2 type="lyric">
<sp>
<speaker>Αἰσχύλος</speaker>
<l>τί δαί; τοῦτον ὁρᾷς;</l>
</sp>
</div2>
<div2 type="lyric">
<sp>
<speaker>Διόνυσος</speaker>
<l>ὁρῶ.</l>
</sp>
</div2>
<div2 type="lyric">
<sp>
<speaker>Αἰσχύλος</speaker>
<l n="1325">τοιαυτὶ μέντοι σὺ ποιῶν</l>
<l>τολμᾷς τἀμὰ μέλη ψέγειν,</l>
<l>ἀνὰ τὸ δωδεκαμήχανον</l>
<l>Κυρήνης μελοποιῶν;</l>
<l>τὰ μὲν μέλη σου ταῦτα· βούλομαι δʼ ἔτι</l>
<l n="1330">τὸν τῶν μονῳδιῶν διεξελθεῖν τρόπον.</l>
<l>ὦ νυκτὸς κελαινοφαὴς</l>
<l>ὄρφνα, τίνα μοι</l>
<l>δύστανον ὄνειρον</l>
<l>πέμπεις ἐξ ἀφανοῦς,</l>
<l>Ἀίδα πρόμολον,</l>
<l>ψυχὰν ἄψυχον ἔχοντα,</l>
<l n="1335">μελαίνας Νυκτὸς παῖδα,</l>
<l>φρικώδη δεινὰν ὄψιν,</l>
<l>μελανονεκυείμονα,</l>
<l>φόνια φόνια δερκόμενον,</l>
<l>μεγάλους ὄνυχας ἔχοντα.</l>
<l>ἀλλά μοι ἀμφίπολοι λύχνον ἅψατε</l>
<l>κάλπισί τʼ ἐκ ποταμῶν δρόσον ἄρατε, θέρμετε δʼ ὕδωρ,</l>
<l n="1340">ὡς ἂν θεῖον ὄνειρον ἀποκλύσω.</l>
<l>ἰὼ πόντιε δαῖμον,</l>
<l>τοῦτʼ ἐκεῖνʼ· ἰὼ ξύνοικοι,</l>
<l>τάδε τέρα θεάσασθε.</l>
<l>τὸν ἀλεκτρυόνα μου συναρπάσασα</l>
<l>φρούδη Γλύκη.</l>
<l>Νύμφαι ὀρεσσίγονοι.</l>
<l n="1345">ὦ Μανία ξύλλαβε.</l>
<l>ἐγὼ δʼ ἁ τάλαινα προσέχουσʼ ἔτυχον</l>
<l>ἐμαυτῆς ἔργοισι,</l>
<l>λίνου μεστὸν ἄτρακτον</l>
<l>εἱειειειλίσσουσα χεροῖν</l>
<l>κλωστῆρα ποιοῦσʼ, ὅπως</l>
<l n="1350">κνεφαῖος εἰς ἀγορὰν</l>
<l>φέρουσʼ ἀποδοίμαν·</l>
<l>ὁ δʼ ἀνέπτατʼ ἀνέπτατʼ ἐς αἰθέρα</l>
<l>κουφοτάταις πτερύγων ἀκμαῖς·</l>
<l>ἐμοὶ δʼ ἄχεʼ ἄχεα κατέλιπε,</l>
<l>δάκρυα δάκρυά τʼ ἀπʼ ὀμμάτων</l>
<l n="1355">ἔβαλον ἔβαλον ἁ τλάμων.</l>
<l>ἀλλʼ ὦ Κρῆτες, Ἴδας τέκνα,</l>
<l>τὰ τόξα λαβόντες ἐπαμύνατε,</l>
<l>τὰ κῶλά τʼ ἀμπάλλετε κυκλούμενοι τὴν οἰκίαν.</l>
<l>ἅμα δὲ Δίκτυννα παῖς Ἄρτεμις καλὰ</l>
<l n="1360">τὰς κυνίσκας ἔχουσʼ ἐλθέτω διὰ δόμων πανταχῇ,</l>
<l>σὺ δʼ ὦ Διὸς διπύρους ἀνέχουσα</l>
<l>λαμπάδας ὀξυτάτας χεροῖν Ἑκάτα παράφηνον</l>
<l>ἐς Γλύκης, ὅπως ἂν</l>
<l>εἰσελθοῦσα φωράσω.</l>
</sp>
<sp>
<speaker>Διόνυσος</speaker>
<l>παύσασθον ἤδη τῶν μελῶν.</l>
</sp>
<sp>
<speaker>Αἰσχύλος</speaker>
<l>κἄμοιγʼ ἅλις.</l>
<l n="1365">ἐπὶ τὸν σταθμὸν γὰρ αὐτὸν ἀγαγεῖν βούλομαι,</l>
<l>ὅπερ ἐξελέγξει τὴν ποίησιν νῷν μόνον.</l>
<l>τὸ γὰρ βάρος νὼ βασανιεῖ τῶν ῥημάτων.</l>
</sp>
<sp>
<speaker>Διόνυσος</speaker>
<l>ἴτε δεῦρό νυν, εἴπερ γε δεῖ καὶ τοῦτό με</l>
<l>ἀνδρῶν ποιητῶν τυροπωλῆσαι τέχνην.<milestone ed="p" n="1370" unit="card"/>
</l>
</sp>
</div2>
<div2 type="trochees">
<sp>
<speaker>Χορός</speaker>
<l n="1370">ἐπίπονοί γʼ οἱ δεξιοί.</l>
<l>τόδε γὰρ ἕτερον αὖ τέρας</l>
<l>νεοχμόν, ἀτοπίας πλέων,</l>
<l>ὃ τίς ἂν ἐπενόησεν ἄλλος;</l>
<l>
<gap desc="*"/>
</l>
<l>μὰ τὸν ἐγὼ μὲν οὐδʼ ἂν εἴ τις</l>
<l n="1375">ἔλεγέ μοι τῶν ἐπιτυχόντων,</l>
<l>ἐπιθόμην, ἀλλʼ ᾠόμην ἂν</l>
<l>αὐτὸν αὐτὰ ληρεῖν.<milestone ed="p" n="1378" unit="card"/>
</l>
</sp>
<sp>
<speaker>Διόνυσος</speaker>
<l>ἴθι δὴ παρίστασθον παρὰ τὼ πλάστιγγʼ,</l>
</sp>
<sp>
<speaker>Αἰσχύλος καί Εὐριπίδης</speaker>
<l>ἰδού.</l>
</sp>
<sp>
<speaker>Διόνυσος</speaker>
<l>καὶ λαβομένω τὸ ῥῆμʼ ἑκάτερος εἴπατον,</l>
<l n="1380">καὶ μὴ μεθῆσθον, πρὶν ἂν ἐγὼ σφῷν κοκκύσω.</l>
</sp>
<sp>
<speaker>Αἰσχύλος καὶ Εὐριπίδης</speaker>
<l>ἐχόμεθα.</l>
</sp>
<sp>
<speaker>Διόνυσος</speaker>
<l>τοὔπος νῦν λέγετον ἐς τὸν σταθμόν.</l>
</sp>
<sp>
<speaker>Εὐριπίδης</speaker>
<l>
<q direct="unspecified">εἴθʼ ὤφελʼ Ἀργοῦς μὴ διαπτάσθαι σκάφος.</q>
</l>
</sp>
<sp>
<speaker>Αἰσχύλος</speaker>
<l>
<q direct="unspecified">Σπερχειὲ ποταμὲ βουνόμοι τʼ ἐπιστροφαί.</q>
</l>
</sp>
<sp>
<speaker>Διόνυσος</speaker>
<l>κόκκυ, μέθεσθε· καὶ πολύ γε κατωτέρω</l>
<l n="1385">χωρεῖ τὸ τοῦδε.</l>
</sp>
<sp>
<speaker>Εὐριπίδης</speaker>
<l>καὶ τί ποτʼ ἐστὶ ταἴτιον;</l>
</sp>
<sp>
<speaker>Διόνυσος</speaker>
<l>ὅτι εἰσέθηκε ποταμόν, ἐριοπωλικῶς</l>
<l>ὑγρὸν ποιήσας τοὔπος ὥσπερ τἄρια,</l>
<l>σὺ δʼ εἰσέθηκας τοὔπος ἐπτερωμένον.</l>
</sp>
<sp>
<speaker>Εὐριπίδης</speaker>
<l>ἀλλʼ ἕτερον εἰπάτω τι κἀντιστησάτω.</l>
</sp>
<sp>
<speaker>Διόνυσος</speaker>
<l n="1390">λάβεσθε τοίνυν αὖθις.</l>
</sp>
<sp>
<speaker>Αἰσχύλος καί Εὐριπίδης</speaker>
<l>ἢν ἰδού.</l>
</sp>
<sp>
<speaker>Διόνυσος</speaker>
<l>λέγε.</l>
</sp>
<sp>
<speaker>Εὐριπίδης</speaker>
<l>
<q direct="unspecified">οὐκ ἔστι Πειθοῦς ἱερὸν ἄλλο πλὴν λόγος.</q>
</l>
</sp>
<sp>
<speaker>Αἰσχύλος</speaker>
<l>
<q direct="unspecified">μόνος θεῶν γὰρ Θάνατος οὐ δώρων ἐρᾷ.</q>
</l>
</sp>
<sp>
<speaker>Διόνυσος</speaker>
<l>μέθεσθε μέθεσθε· καὶ τὸ τοῦδέ γʼ αὖ ῥέπει·</l>
<l>θάνατον γὰρ εἰσέθηκε βαρύτατον κακόν.</l>
</sp>
<sp>
<speaker>Εὐριπίδης</speaker>
<l n="1395">ἐγὼ δὲ πειθώ γʼ ἔπος ἄριστʼ εἰρημένον.</l>
</sp>
<sp>
<speaker>Διόνυσος</speaker>
<l>πειθὼ δὲ κοῦφόν ἐστι καὶ νοῦν οὐκ ἔχον.</l>
<l>ἀλλʼ ἕτερον αὖ ζήτει τι τῶν βαρυστάθμων,</l>
<l>ὅ τι σοι καθέλξει, καρτερόν τε καὶ μέγα.</l>
</sp>
<sp>
<speaker>Εὐριπίδης</speaker>
<l>φέρε ποῦ τοιοῦτον δῆτά μοὐστί; ποῦ;</l>
</sp>
<sp>
<speaker>Διόνυσος</speaker>
<l>φράσω·</l>
<l n="1400">
<q direct="unspecified">βέβληκʼ Ἀχιλλεὺς δύο κύβω καὶ τέτταρα.</q>
</l>
<l>λέγοιτʼ ἄν, ὡς αὕτη ʼστὶ λοιπὴ σφῷν στάσις.</l>
</sp>
<sp>
<speaker>Εὐριπίδης</speaker>
<l>
<q direct="unspecified">σιδηροβριθές τʼ ἔλαβε δεξιᾷ ξύλον.</q>
</l>
</sp>
<sp>
<speaker>Αἰσχύλος</speaker>
<l>
<q direct="unspecified">ἐφʼ ἅρματος γὰρ ἅρμα καὶ νεκρῷ νεκρός.</q>
</l>
</sp>
<sp>
<speaker>Διόνυσος</speaker>
<l>ἐξηπάτηκεν αὖ σὲ καὶ νῦν.</l>
</sp>
<sp>
<speaker>Εὐριπίδης</speaker>
<l>τῷ τρόπῳ;</l>
</sp>
<sp>
<speaker>Διόνυσος</speaker>
<l n="1405">δύʼ ἅρματʼ εἰσέθηκε καὶ νεκρὼ δύο,</l>
<l>οὓς οὐκ ἂν ἄραιντʼ οὐδʼ ἑκατὸν Αἰγύπτιοι.</l>
</sp>
<sp>
<speaker>Αἰσχύλος</speaker>
<l>καὶ μηκέτʼ ἔμοιγε κατʼ ἔπος, ἀλλʼ ἐς τὸν σταθμὸν</l>
<l>αὐτὸς τὰ παιδίʼ ἡ γυνὴ Κηφισοφῶν</l>
<l>ἐμβὰς καθήσθω, συλλαβὼν τὰ βιβλία·</l>
<l n="1410">ἐγὼ δὲ δύʼ ἔπη τῶν ἐμῶν ἐρῶ μόνον.</l>
</sp>
<sp>
<speaker>Διόνυσος</speaker>
<l>ἅνδρες φίλοι, κἀγὼ μὲν αὐτοὺς οὐ κρινῶ.</l>
<l>οὐ γὰρ διʼ ἔχθρας οὐδετέρῳ γενήσομαι.</l>
<l>τὸν μὲν γὰρ ἡγοῦμαι σοφὸν τῷ δʼ ἥδομαι.<milestone ed="p" n="1414" unit="card"/>
</l>
</sp>
<sp>
<speaker>Πλούτων</speaker>
<l>οὐδὲν ἄρα πράξεις ὧνπερ ἦλθες οὕνεκα;</l>
</sp>
<sp>
<speaker>Διόνυσος</speaker>
<l n="1415">ἐὰν δὲ κρίνω;</l>
</sp>
<sp>
<speaker>Πλούτων</speaker>
<l>τὸν ἕτερον λαβὼν ἄπει,</l>
<l>ὁπότερον ἂν κρίνῃς, ἵνʼ ἔλθῃς μὴ μάτην.</l>
</sp>
<sp>
<speaker>Διόνυσος</speaker>
<l>εὐδαιμονοίης. φέρε πύθεσθέ μου ταδί.</l>
<l>ἐγὼ κατῆλθον ἐπὶ ποιητήν. τοῦ χάριν;</l>
<l>ἵνʼ ἡ πόλις σωθεῖσα τοὺς χοροὺς ἄγῃ.</l>
<l n="1420">ὁπότερος οὖν ἂν τῇ πόλει παραινέσῃ</l>
<l>μᾶλλόν τι χρηστόν, τοῦτον ἄξειν μοι δοκῶ.</l>
<l>πρῶτον μὲν οὖν περὶ Ἀλκιβιάδου τίνʼ ἔχετον</l>
<l>γνώμην ἑκάτερος; ἡ πόλις γὰρ δυστοκεῖ.</l>
</sp>
<sp>
<speaker>Εὐριπίδης</speaker>
<l>ἔχει δὲ περὶ αὐτοῦ τίνα γνώμην;</l>
</sp>
<sp>
<speaker>Διόνυσος</speaker>
<l>τίνα;</l>
<l n="1425">ποθεῖ μέν, ἐχθαίρει δέ, βούλεται δʼ ἔχειν.</l>
<l>ἀλλʼ ὅ τι νοεῖτον εἴπατον τούτου πέρι.</l>
</sp>
<sp>
<speaker>Εὐριπίδης</speaker>
<l>μισῶ πολίτην, ὅστις ὠφελεῖν πάτραν</l>
<l>βραδὺς πέφυκε μεγάλα δὲ βλάπτειν ταχύς,</l>
<l>καὶ πόριμον αὑτῷ τῇ πόλει δʼ ἀμήχανον.</l>
</sp>
<sp>
<speaker>Διόνυσος</speaker>
<l n="1430">εὖ γʼ ὦ Πόσειδον· σὺ δὲ τίνα γνώμην ἔχεις;</l>
</sp>
<sp>
<speaker>Δις.</speaker>
<l>οὐ χρὴ λέοντος σκύμνον ἐν πόλει τρέφειν,</l>
<l>
<del>μάλιστα μὲν λέοντα μὴ νʼ πόλει τρέφειν,</del>
</l>
<l>ἢν δʼ ἐκτραφῇ τις, τοῖς τρόποις ὑπηρετεῖν.</l>
</sp>
<sp>
<speaker>Διόνυσος</speaker>
<l>νὴ τὸν Δία τὸν σωτῆρα δυσκρίτως γʼ ἔχω·</l>
<l>ὁ μὲν σοφῶς γὰρ εἶπεν, ὁ δʼ ἕτερος σαφῶς.</l>
<l n="1435">ἀλλʼ ἔτι μίαν γνώμην ἑκάτερος εἴπατον</l>
<l>περὶ τῆς πόλεως ἥντινʼ ἔχετον σωτηρίαν.</l>
</sp>
<sp>
<speaker>Εὐριπίδης</speaker>
<l>εἴ τις πτερώσας Κλεόκριτον Κινησίᾳ,</l>
<l>αἴροιεν αὖραι πελαγίαν ὑπὲρ πλάκα.</l>
</sp>
<sp>
<speaker>Διόνυσος</speaker>
<l>γέλοιον ἂν φαίνοιτο· νοῦν δʼ ἔχει τίνα;</l>
</sp>
<sp>
<speaker>Εὐριπίδης</speaker>
<l n="1440">εἰ ναυμαχοῖεν κᾆτʼ ἔχοντες ὀξίδας</l>
<l>ῥαίνοιεν ἐς τὰ βλέφαρα τῶν ἐναντίων.</l>
<l>ἐγὼ μὲν οἶδα καὶ θέλω φράζειν.</l>
</sp>
<sp>
<speaker>Διόνυσος</speaker>
<l>λέγε.</l>
</sp>
<sp>
<speaker>Εὐριπίδης</speaker>
<l>ὅταν τὰ νῦν ἄπιστα πίσθʼ ἡγώμεθα,</l>
<l>τὰ δʼ ὄντα πίστʼ ἄπιστα.</l>
</sp>
<sp>
<speaker>Διόνυσος</speaker>
<l>πῶς; οὐ μανθάνω.</l>
<l n="1445">ἀμαθέστερόν πως εἰπὲ καὶ σαφέστερον.</l>
</sp>
<sp>
<speaker>Εὐριπίδης</speaker>
<l>εἰ τῶν πολιτῶν οἷσι νῦν πιστεύομεν,</l>
<l>τούτοις ἀπιστήσαιμεν, οἷς δʼ οὐ χρώμεθα,</l>
<l>τούτοισι χρησαίμεσθʼ, ἴσως σωθεῖμεν ἄν.</l>
<l>εἰ νῦν γε δυστυχοῦμεν ἐν τούτοισι, πῶς</l>
<l n="1450">τἀναντίʼ <add>ἂν</add> πράττοντες οὐ σῳζοίμεθʼ ἄν;</l>
</sp>
<sp>
<speaker>Διόνυσος</speaker>
<l>εὖ γʼ ὦ Παλάμηδες, ὦ σοφωτάτη φύσις.</l>
<l>ταυτὶ πότερʼ αὐτὸς ηὗρες ἢ Κηφισοφῶν;</l>
</sp>
<sp>
<speaker>Εὐριπίδης</speaker>
<l>ἐγὼ μόνος· τὰς δʼ ὀξίδας Κηφισοφῶν.</l>
<l>τί δαὶ σύ; τί λέγεις;</l>
</sp>
<sp>
<speaker>Αἰσχύλος</speaker>
<l>τὴν πόλιν νῦν μοι φράσον</l>
<l>πρῶτον τίσι χρῆται· πότερα τοῖς χρηστοῖς;</l>
</sp>
<sp>
<speaker>Διόνυσος</speaker>
<l>πόθεν;</l>
<l n="1456">μισεῖ κάκιστα.</l>
</sp>
<sp>
<speaker>Αἰσχύλος</speaker>
<l>τοῖς πονηροῖς δʼ ἥδεται;</l>
</sp>
<sp>
<speaker>Διόνυσος</speaker>
<l>οὐ δῆτʼ ἐκείνη γʼ, ἀλλὰ χρῆται πρὸς βίαν.</l>
</sp>
<sp>
<speaker>Αἰσχύλος</speaker>
<l>πῶς οὖν τις ἂν σώσειε τοιαύτην πόλιν,</l>
<l>ᾗ μήτε χλαῖνα μήτε σισύρα συμφέρει;<milestone ed="p" n="1460" unit="card"/>
</l>
</sp>
<sp>
<speaker>Διόνυσος</speaker>
<l n="1460">εὕρισκε νὴ Δίʼ, εἴπερ ἀναδύσει πάλιν.</l>
</sp>
<sp>
<speaker>Αἰσχύλος</speaker>
<l>ἐκεῖ φράσαιμʼ ἄν· ἐνθαδὶ δʼ οὐ βούλομαι.</l>
</sp>
<sp>
<speaker>Διόνυσος</speaker>
<l>μὴ δῆτα σύ γʼ, ἀλλʼ ἐνθένδʼ ἀνίει τἀγαθά.</l>
</sp>
<sp>
<speaker>Αἰσχύλος</speaker>
<l>τὴν γῆν ὅταν νομίσωσι τὴν τῶν πολεμίων</l>
<l>εἶναι σφετέραν, τὴν δὲ σφετέραν τῶν πολεμίων,</l>
<l n="1465">πόρον δὲ τὰς ναῦς ἀπορίαν δὲ τὸν πόρον.</l>
</sp>
<sp>
<speaker>Διόνυσος</speaker>
<l>εὖ, πλήν γʼ ὁ δικαστὴς αὐτὰ καταπίνει μόνος.</l>
</sp>
<sp>
<speaker>Πλούτων</speaker>
<l>κρίνοις ἄν.</l>
</sp>
<sp>
<speaker>Διόνυσος</speaker>
<l>αὕτη σφῷν κρίσις γενήσεται·</l>
<l>αἱρήσομαι γὰρ ὅνπερ ἡ ψυχὴ θέλει.</l>
</sp>
<sp>
<speaker>Εὐριπίδης</speaker>
<l>μεμνημένος νυν τῶν θεῶν οὓς ὤμοσας</l>
<l n="1470">ἦ μὴν ἀπάξειν μʼ οἴκαδʼ, αἱροῦ τοὺς φίλους.</l>
</sp>
<sp>
<speaker>Διόνυσος</speaker>
<l>
<q direct="unspecified">ἡ γλῶττʼ ὀμώμοκʼ,</q> Αἰσχύλον δʼ αἱρήσομαι.</l>
</sp>
<sp>
<speaker>Εὐριπίδης</speaker>
<l>τί δέδρακας ὦ μιαρώτατʼ ἀνθρώπων;</l>
</sp>
<sp>
<speaker>Διόνυσος</speaker>
<l>ἐγώ;</l>
<l>ἔκρινα νικᾶν Αἰσχύλον. τιὴ γὰρ οὔ;</l>
</sp>
<sp>
<speaker>Εὐριπίδης</speaker>
<l>αἴσχιστον ἔργον προσβλέπεις μʼ εἰργασμένος;</l>
</sp>
<sp>
<speaker>Διόνυσος</speaker>
<l n="1475">τί δʼ αἰσχρόν, ἢν μὴ τοῖς θεωμένοις δοκῇ;</l>
</sp>
<sp>
<speaker>Εὐριπίδης</speaker>
<l>ὦ σχέτλιε περιόψει με δὴ τεθνηκότα;</l>
</sp>
<sp>
<speaker>Διόνυσος</speaker>
<l>τίς οἶδεν εἰ τὸ ζῆν μέν ἐστι κατθανεῖν,</l>
<l>τὸ πνεῖν δὲ δειπνεῖν, τὸ δὲ καθεύδειν κῴδιον;</l>
</sp>
<sp>
<speaker>Πλούτων</speaker>
<l>χωρεῖτε τοίνυν ὦ Διόνυσʼ εἴσω.</l>
</sp>
<sp>
<speaker>Διόνυσος</speaker>
<l>τί δαί;</l>
</sp>
<sp>
<speaker>Πλούτων</speaker>
<l n="1480">ἵνα ξενίσω <add>ʼγʼὼ</add> σφὼ πρὶν ἀποπλεῖν.</l>
</sp>
<sp>
<speaker>Διόνυσος</speaker>
<l>εὖ λέγεις</l>
<l>νὴ τὸν Δίʼ· οὐ γὰρ ἄχθομαι τῷ πράγματι.<milestone ed="p" n="1482" unit="card"/>
</l>
</sp>
</div2>
</div1>
<div1 type="episode">
<div2 type="strophe" n="1">
<sp>
<speaker>Χορός</speaker>
<l>μακάριός γʼ ἀνὴρ ἔχων</l>
<l>ξύνεσιν ἠκριβωμένην.</l>
<l>πάρα δὲ πολλοῖσιν μαθεῖν.</l>
<l n="1485">ὅδε γὰρ εὖ φρονεῖν δοκήσας</l>
<l>πάλιν ἄπεισιν οἴκαδʼ αὖ,</l>
<l>ἐπʼ ἀγαθῶ μὲν τοῖς πολίταις,</l>
<l>ἐπʼ ἀγαθῷ δὲ τοῖς ἑαυτοῦ</l>
<l>ξυγγενέσι τε καὶ φίλοισι,</l>
<l n="1490">διὰ τὸ συνετὸς εἶναι.<milestone ed="p" n="1491" unit="card"/>
</l>
</sp>
</div2>
<div2 type="antistrohe" n="1">
<sp>
<speaker>Χορός</speaker>
<l>χαρίεν οὖν μὴ Σωκράτει</l>
<l>παρακαθήμενον λαλεῖν,</l>
<l>ἀποβαλόντα μουσικὴν</l>
<l>τά τε μέγιστα παραλιπόντα</l>
<l n="1495">τῆς τραγῳδικῆς τέχνης.</l>
<l>τὸ δʼ ἐπὶ σεμνοῖσιν λόγοισι</l>
<l>καὶ σκαριφησμοῖσι λήρων</l>
<l>διατριβὴν ἀργὸν ποιεῖσθαι,</l>
<l>παραφρονοῦντος ἀνδρός.<milestone ed="p" n="1500" unit="card"/>
</l>
</sp>
</div2>
</div1>
<div1 type="Exodus">
<div2 type="anapests">
<sp>
<speaker>Πλούτων</speaker>
<l n="1500">ἄγε δὴ χαίρων Αἰσχύλε χώρει,</l>
<l>καὶ σῷζε πόλιν τὴν ἡμετέραν</l>
<l>γνώμαις ἀγαθαῖς καὶ παίδευσον</l>
<l>τοὺς ἀνοήτους· πολλοὶ δʼ εἰσίν·</l>
<l>καὶ δὸς τουτὶ Κλεοφῶντι φέρων</l>
<l n="1505">καὶ τουτὶ τοῖσι πορισταῖς</l>
<l>Μύρμηκί θʼ ὁμοῦ καὶ Νικομάχῳ,</l>
<l>τόδε δʼ Ἀρχενόμῳ·</l>
<l>καὶ φράζʼ αὐτοῖς ταχέως ἥκειν</l>
<l>ὡς ἐμὲ δευρὶ καὶ μὴ μέλλειν·</l>
<l n="1510">κἂν μὴ ταχέως ἥκωσιν, ἐγὼ</l>
<l>νὴ τὸν Ἀπόλλω στίξας αὐτοὺς</l>
<l>καὶ συμποδίσας</l>
<l>μετʼ Ἀδειμάντου τοῦ Λευκολόφου</l>
<l>κατὰ γῆς ταχέως ἀποπέμψω.</l>
</sp>
</div2>
<div2 type="anapests">
<sp>
<speaker>Αἰσχύλος</speaker>
<l n="1515">ταῦτα ποιήσω· σὺ δὲ τὸν θᾶκον</l>
<l>τὸν ἐμὸν παράδος Σοφοκλεῖ τηρεῖν</l>
<l>καὶ διασῴζειν, ἢν ἄρʼ ἐγώ ποτε</l>
<l>δεῦρʼ ἀφίκωμαι. τοῦτον γὰρ ἐγὼ</l>
<l>σοφίᾳ κρίνω δεύτερον εἶναι.</l>
<l n="1520">μέμνησο δʼ ὅπως ὁ πανοῦργος ἀνὴρ</l>
<l>καὶ ψευδολόγος καὶ βωμολόχος</l>
<l>μηδέποτʼ ἐς τὸν θᾶκον τὸν ἐμὸν</l>
<l>μηδʼ ἄκων ἐγκαθεδεῖται.</l>
</sp>
<sp>
<speaker>Πλούτων</speaker>
<l>φαίνετε τοίνυν ὑμεῖς τούτῳ</l>
<l n="1525">λαμπάδας ἱεράς, χἄμα προπέμπετε</l>
<l>τοῖσιν τούτου τοῦτον μέλεσιν</l>
<l>καὶ μολπαῖσιν κελαδοῦντες.<milestone ed="p" n="1528" unit="card"/>
</l>
</sp>
</div2>
<div2 type="dactyls">
<sp>
<speaker>Χορός</speaker>
<l>πρῶτα μὲν εὐοδίαν ἀγαθὴν ἀπιόντι ποιητῇ</l>
<l>ἐς φάος ὀρνυμένῳ δότε δαίμονες οἱ κατὰ γαίας,</l>
<l n="1530">τῇ δὲ πόλει μεγάλων ἀγαθῶν ἀγαθὰς ἐπινοίας.</l>
<l>πάγχυ γὰρ ἐκ μεγάλων ἀχέων παυσαίμεθʼ ἂν οὕτως</l>
<l>ἀργαλέων τʼ ἐν ὅπλοις ξυνόδων. Κλεοφῶν δὲ μαχέσθω</l>
<l>κἄλλος ὁ βουλόμενος τούτων πατρίοις ἐν ἀρούραις.</l>
</sp>
</div2>
</div1>
</body>
</text>
</TEI.2>

