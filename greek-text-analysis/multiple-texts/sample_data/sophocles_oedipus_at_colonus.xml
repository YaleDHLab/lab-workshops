<?xml version="1.0" encoding="UTF-8"?>
<?xml-model href="http://www.stoa.org/epidoc/schema/latest/tei-epidoc.rng" schematypens="http://relaxng.org/ns/structure/1.0"?>
<TEI xmlns="http://www.tei-c.org/ns/1.0">
   <teiHeader type="text">
      <fileDesc>
         <titleStmt>
            <title type="work" n="OC">Oedipus at Colonus</title>
            <title type="sub">Machine readable text</title>
            <author n="Soph.">Sophocles</author>
            <editor role="editor" n="Jebb">Francis Storr</editor>
            <sponsor>Perseus Project, Tufts University</sponsor>
            <principal>Gregory Crane</principal>
            <respStmt>
               <resp>Prepared under the supervision of</resp>
               <name>Lisa Cerrato</name>
               <name>William Merrill</name>
               <name>Elli Mylonas</name>
               <name>David Smith</name>
            </respStmt>
            <funder n="org:AnnCPB">The Annenberg CPB/Project</funder>
         </titleStmt>
         <extent>About 120Kb</extent>
         <publicationStmt>
            <publisher>Trustees of Tufts University</publisher>
            <pubPlace>Medford, MA</pubPlace>
            <authority>Perseus Project</authority>
         </publicationStmt>
         <sourceDesc>
            <biblStruct>
               <monogr>
                  <author>Sophocles</author>
                  <title>Sophocles. Vol 1: Oedipus the king. Oedipus at Colonus. Antigone.
With an English translation by F. Storr. The Loeb classical library,
20. </title>
                  <editor role="editor">Francis Storr</editor>
                  <imprint>
                     <pubPlace>London; New York</pubPlace>
                     <publisher>William Heinemann Ltd.; The Macmillan Company</publisher>
                     <date>1912</date>
                  </imprint>
               </monogr>
            </biblStruct>
         </sourceDesc>
      </fileDesc>
      <encodingDesc>
         <refsDecl n="CTS">
            
            <cRefPattern n="card" matchPattern="(\w+)" replacementPattern="#xpath(/tei:TEI/tei:text/tei:body/tei:div/tei:div[@n='$1'])">
               <p>This pointer pattern extracts cards</p>
            </cRefPattern>
            
         </refsDecl>
      </encodingDesc>
      <profileDesc>
         <langUsage>
            <language ident="grc">Greek</language>
         </langUsage>
      </profileDesc>
      <revisionDesc>
         <!--<change>
            <date>1988</date>
            <respStmt>
               <name>EM, Scott Ettinger and Roger Travis</name>
               <resp>tagging</resp>
            </respStmt>
            <item>Text scanned at U. Chicago in 1988. Basic SGML tagging by EM, Scott Ettinger and Roger Travis.</item>
         </change>
         <change>
            <date>9/19/90</date>
            <respStmt>
               <name>EM</name>
               <resp>ed.</resp>
            </respStmt>
            <item>Final check of cardbreaks, tags, and linenumbers.</item>
         </change>
         <change>
            <date>8/91</date>
            <respStmt>
               <name>EM</name>
               <resp>ed.</resp>
            </respStmt>
            <item>Revise DTDs and recheck texts.</item>
         </change>
         <change>
            <date>8/91</date>
            <respStmt>
               <name>Bill Merrill</name>
               <resp>ed.</resp>
            </respStmt>
            <item>Check text against TLG Sophocles in order to discover if there are any missing namele words or lines..</item>
         </change>
         <change>
            <date>6/95</date>
            <respStmt>
               <name>Lisa Cerrato</name>
               <resp>ed.</resp>
            </respStmt>
            <item>Added speaker tags where they were missing.</item>
         </change>
         <change>
            <date>5-Nov-99</date>
            <respStmt>
               <name>Anne Mahoney</name>
               <resp>Markup</resp>
            </respStmt>
            <item>
$Log: soph.oc_gk.xml,v $
Revision 1.1  2013-09-13 11:17:56  balmas01
moving Greg's work-in-progress on CTS-izing greco-roman collection texts to a Work directory

Revision 1.7  2013-06-13 12:41:39  gcrane
tagging now should be compatible with CTS

Revision 1.6  2012-11-20 18:47:12  ajones06
Changed the bibliographic information in the headers to reflect Francesco's discovery that the Greek text for these files was taken from the two-volume public domain Loeb version edited by Francis Storr.

Revision 1.5  2011-10-28 20:15:21  lcerrato added missing line 797 from source (change had been made to other version of file but not moved to sdl)

Revision 1.4  2011-09-07 14:33:14  rsingh04 adding rend=displayNum to lb tags

Revision 1.3  2010-12-25 19:40:38  gcrane
LB milestones instead of L tags

Revision 1.2  2010-12-24 13:05:03  gcrane
ADD tags for lt/gt entities
DEL tags for lsqb/rsqb entities

Revision 1.1  2010-12-24 12:51:11  gcrane base files for SDL

Revision 1.1  2009/12/08 18:56:08  rsingh04 moved more xml files around based on copyright status

Revision 1.2  2005/08/01 16:30:23  packel removed stray item tags

Revision 1.1  2005/07/25 15:03:15  packel
Converted to XML

Revision 1.10  2004/04/21 20:42:00  mimno added card 1s

Revision 1.9  2003/07/01 22:18:08  yorkc
Updated texts to TEI P4 and Perseus P4 extensions; minor cleanup (esp. character encodings and typos.)

Revision 1.8  2003/06/27 21:21:02  lcerrato added cirumflex over ei on 937 confirmed with source

Revision 1.7  2000/03/04 20:35:17  dasmith
Added separate funder entity to TEI header.

Revision 1.6  2000/02/15 23:18:02  amahoney use n attribute on sp element to carry over the speaker name when the speech is interrupted by a card break;  this also requires that the card break at the end come after the close of the sp, not within

Revision 1.5  1999/11/24 21:12:07  amahoney
Bring remaining files up to new DTD;  use part=i and part=f for antilabe in all files

Revision 1.4  1999/11/05 22:48:43  amahoney convert to TEI P3

</item>
         </change>--> <change when="2016-01-15" who="TDBuck">p4 to p5</change>
      </revisionDesc>
   </teiHeader>
   <text xml:id="stoa0045.stoa0" xml:lang="grc">
      <body n="OC">
         <div type="edition" n="urn:cts:greekLit:tlg0011.tlg007.perseus-grc2" xml:lang="grc">
            <div n="1" subtype="card" type="textpart">
               <milestone unit="episode"/>
            <sp>
               <speaker>Οἰδίπους</speaker>
               <l>τέκνον τυφλοῦ γέροντος Ἀντιγόνη, τίνας</l>
               <l>χώρους ἀφίγμεθʼ ἢ τίνων ἀνδρῶν πόλιν;</l>
               <l>τίς τὸν πλανήτην Οἰδίπουν καθʼ ἡμέραν</l>
               <l>τὴν νῦν σπανιστοῖς δέξεται δωρήμασιν;</l>
               <l n="5">σμικρὸν μὲν ἐξαιτοῦντα, τοῦ σμικροῦ δʼ ἔτι</l>
               <l>μεῖον φέροντα, καὶ τόδʼ ἐξαρκοῦν ἐμοί·</l>
               <l>στέργειν γὰρ αἱ πάθαι με χὠ χρόνος ξυνὼν</l>
               <l>μακρὸς διδάσκει καὶ τὸ γενναῖον τρίτον.</l>
               <l>ἀλλʼ, ὦ τέκνον, θάκησιν εἴ τινα βλέπεις</l>
               <l n="10">ἢ πρὸς βεβήλοις ἢ πρὸς ἄλσεσιν θεῶν,</l>
               <l>στῆσόν με κἀξίδρυσον, ὡς πυθώμεθα</l>
               <l>ὅπου ποτʼ ἐσμέν·  μανθάνειν γὰρ ἥκομεν</l>
               <l>ξένοι πρὸς ἀστῶν, ἃν δʼ ἀκούσωμεν τελεῖν.</l>
            </sp>
            <sp>
               <speaker>Ἀντιγόνη</speaker>
               <l>πάτερ ταλαίπωρʼ Οἰδίπους, πύργοι μέν, οἳ</l>
               <l n="15">πόλιν στέγουσιν, ὡς ἀπʼ ὀμμάτων, πρόσω·</l>
               <l>χῶρος δʼ ὅδʼ ἱερός, ὡς ἀπεικάσαι, βρύων</l>
               <l>δάφνης, ἐλαίας, ἀμπέλου·  πυκνόπτεροι δʼ</l>
               <l>εἴσω κατʼ αὐτὸν εὐστομοῦσʼ ἀηδόνες·</l>
               <l>οὗ κῶλα κάμψον τοῦδʼ ἐπʼ ἀξέστου πέτρου·</l>
               <l n="20">μακρὰν γὰρ ὡς γέροντι προὐστάλης ὁδόν.</l>
            </sp>
            <sp>
               <speaker>Οἰδίπους</speaker>
               <l>κάθιζέ νύν με καὶ φύλασσε τὸν τυφλόν.</l>
            </sp>
            <sp>
               <speaker>Ἀντιγόνη</speaker>
               <l>χρόνου μὲν οὕνεκʼ οὐ μαθεῖν με δεῖ τόδε.</l>
            </sp>
            <sp>
               <speaker>Οἰδίπους</speaker>
               <l>ἔχεις διδάξαι δή μʼ ὅποι καθέσταμεν;</l>
            </sp>
            <sp>
               <speaker>Ἀντιγόνη</speaker>
               <l>τὰς γοῦν Ἀθήνας οἶδα, τὸν δὲ χῶρον οὔ.</l>
            </sp>
            <sp>
               <speaker>Οἰδίπους</speaker>
               <l n="25">πᾶς γάρ τις ηὔδα τοῦτό γʼ ἡμὶν ἐμπόρων.</l>
            </sp>
            <sp>
               <speaker>Ἀντιγόνη</speaker>
               <l>ἀλλʼ ὅστις ὁ τόπος ἦ μάθω μολοῦσά ποι;</l>
            </sp>
            <sp>
               <speaker>Οἰδίπους</speaker>
               <l>ναί, τέκνον, εἴπερ ἐστί γʼ ἐξοικήσιμος.</l>
            </sp>
            <sp>
               <speaker>Ἀντιγόνη</speaker>
               <l>ἀλλʼ ἐστὶ μὴν οἰκητός· οἴομαι δὲ δεῖν</l>
               <l>οὐδέν·  πέλας γὰρ ἄνδρα τόνδε νῷν ὁρῶ.</l>
            </sp>
            <sp>
               <speaker>Οἰδίπους</speaker>
               <l n="30">ἦ δεῦρο προσστείχοντα κἀξορμώμενον;</l>
            </sp>
            <sp>
               <speaker>Ἀντιγόνη</speaker>
               <l>καὶ δὴ μὲν οὖν παρόντα·  χὤ τί σοι λέγειν</l>
               <l>εὔκαιρόν ἐστιν, ἔννεφʼ, ὡς ἀνὴρ ὅδε.</l>
            </sp></div>
            <div n="33" subtype="card" type="textpart">
            <sp>
               <speaker>Οἰδίπους</speaker>
               <l>ὦ ξεῖνʼ, ἀκούων τῆσδε τῆς ὑπέρ τʼ ἐμοῦ</l>
               <l>αὑτῆς θʼ ὁρώσης, οὕνεχʼ ἡμὶν αἴσιος</l>
               <l n="35">σκοπὸς προσήκεις ὧν ἀδηλοῦμεν φράσαι—</l>
            </sp>
            <sp>
               <speaker>Ξένος</speaker>
               <l>πρὶν νῦν τὰ πλείονʼ ἱστορεῖν, ἐκ τῆσδʼ ἕδρας</l>
               <l>ἔξελθʼ·  ἔχεις γὰρ χῶρον οὐχ ἁγνὸν πατεῖν.</l>
            </sp>
            <sp>
               <speaker>Οἰδίπους</speaker>
               <l>τίς δʼ ἔσθʼ ὁ χῶρος; τοῦ θεῶν νομίζεται;</l>
            </sp>
            <sp>
               <speaker>Ξένος</speaker>
               <l>ἄθικτος οὐδʼ οἰκητός·  αἱ γὰρ ἔμφοβοι</l>
               <l n="40">θεαί σφʼ ἔχουσι, Γῆς τε καὶ Σκότου κόραι.</l>
            </sp>
            <sp>
               <speaker>Οἰδίπους</speaker>
               <l>τίνων τὸ σεμνὸν ὄνομʼ ἂν εὐξαίμην κλύων;</l>
            </sp>
            <sp>
               <speaker>Ξένος</speaker>
               <l>τὰς πάνθʼ ὁρώσας Εὐμενίδας ὅ γʼ ἐνθάδʼ ἂν</l>
               <l>εἴποι λεώς νιν·  ἄλλα δʼ ἀλλαχοῦ καλά.</l>
            </sp>
            <sp>
               <speaker>Οἰδίπους</speaker>
               <l>ἀλλʼ ἵλεῳ μὲν τὸν ἱκέτην δεξαίατο·</l>
               <l n="45">ὡς οὐχ ἕδρας γῆς τῆσδʼ ἂν ἐξέλθοιμʼ ἔτι.</l>
            </sp>
            <sp>
               <speaker>Ξένος</speaker>
               <l>τί δʼ ἐστὶ τοῦτο;</l>
            </sp>
            <sp>
               <speaker>Οἰδίπους</speaker>
               <l>ξυμφορᾶς ξύνθημʼ ἐμῆς.</l>
            </sp>
            <sp>
               <speaker>Ξένος</speaker>
               <l>ἀλλʼ οὐδʼ ἐμοί τοι τοὐξανιστάναι πόλεως</l>
               <l>δίχʼ ἐστὶ θάρσος, πρίν γʼ ἂν ἐνδείξω τί δρῶ.</l>
            </sp>
            <sp>
               <speaker>Οἰδίπους</speaker>
               <l>πρός νυν θεῶν, ὦ ξεῖνε, μή μʼ ἀτιμάσῃς,</l>
               <l n="50">τοιόνδʼ ἀλήτην, ὧν σε προστρέπω φράσαι.</l>
            </sp>
            <sp>
               <speaker>Ξένος</speaker>
               <l>σήμαινε, κοὐκʼ ἄτιμος ἔκ γʼ ἐμοῦ φανεῖ.</l>
            </sp>
            <sp>
               <speaker>Οἰδίπους</speaker>
               <l>τίς ἔσθʼ ὁ χῶρος δῆτʼ, ἐν ᾧ βεβήκαμεν;</l>
            </sp>
            <sp>
               <speaker>Ξένος</speaker>
               <l>ὅσʼ οἶδα κἀγὼ πάντʼ ἐπιστήσει κλύων·</l>
               <l>χῶρος μὲν ἱερὸς πᾶς ὅδʼ ἔστʼ· ἔχει δέ νιν</l>
               <l n="55">σεμνὸς Ποσειδῶν· ἐν δʼ ὁ πυρφόρος θεὸς</l>
               <l>Τιτὰν Προμηθεύς· ὃν δʼ ἐπιστείβεις τόπον,</l>
               <l>χθονὸς καλεῖται τῆσδε χαλκόπους ὀδός,</l>
               <l>ἔρεισμʼ Ἀθηνῶν·  οἱ δὲ πλησίοι γύαι</l>
               <l>τόνδʼ ἱππότην Κολωνὸν εὔχονται σφίσιν</l>
               <l n="60">ἀρχηγὸν εἶναι καὶ φέρουσι τοὔνομα</l>
               <l>τὸ τοῦδε κοινὸν πάντες ὠνομασμένοι.</l>
               <l>τοιαῦτά σοι ταῦτʼ   ἐστίν, ὦ ξένʼ, οὐ λόγοις</l>
               <l>τιμώμενʼ, ἀλλὰ   τῇ ξυνουσίᾳ πλέον.</l>
            </sp>
            <sp>
               <speaker>Οἰδίπους</speaker>
               <l>ἦ γάρ τινες ναίουσι τούσδε τοὺς τόπους;</l>
            </sp>
            <sp>
               <speaker>Ξένος</speaker>
               <l n="65">καὶ κάρτα, τοῦδε τοῦ θεοῦ γʼ ἐπώνυμοι.</l>
            </sp>
            <sp>
               <speaker>Οἰδίπους</speaker>
               <l>ἄρχει τις αὐτῶν ἢ ʼπὶ τῷ πλήθει λόγος;</l>
            </sp>
            <sp>
               <speaker>Ξένος</speaker>
               <l>ἐκ τοῦ κατʼ ἄστυ βασιλέως τάδʼ ἄρχεται.</l>
            </sp>
            <sp>
               <speaker>Οἰδίπους</speaker>
               <l>οὗτος δὲ τίς λόγῳ τε καὶ σθένει κρατεῖ;</l>
            </sp>
            <sp>
               <speaker>Ξένος</speaker>
               <l>Θησεὺς καλεῖται, τοῦ πρὶν Αἰγέως τόκος.</l>
            </sp>
            <sp>
               <speaker>Οἰδίπους</speaker>
               <l n="70">ἆρʼ ἄν τις αὐτῷ πομπὸς ἐξ ὑμῶν μόλοι;</l>
            </sp>
            <sp>
               <speaker>Ξένος</speaker>
               <l>ὡς πρὸς τί λέξων ἢ καταρτύσων μολεῖν;</l>
            </sp>
            <sp>
               <speaker>Οἰδίπους</speaker>
               <l>ὡς ἂν προσαρκῶν σμικρὰ κερδάνῃ μέγα.</l>
            </sp>
            <sp>
               <speaker>Ξένος</speaker>
               <l>καὶ τίς πρὸς ἀνδρὸς μὴ βλέποντος ἄρκεσις;</l>
            </sp>
            <sp>
               <speaker>Οἰδίπους</speaker>
               <l>ὅσʼ ἂν λέγωμεν πάνθʼ ὁρῶντα λέξομεν.</l>
            </sp></div>
            <div n="75" subtype="card" type="textpart">
            <sp>
               <speaker>Ξένος</speaker>
               <l n="75">οἶσθʼ, ὦ ξένʼ, ὡς νῦν μὴ σφαλῇς; ἐπείπερ εἰ</l>
               <l>γενναῖος, ὡς ἰδόντι, πλὴν τοῦ δαίμονος,</l>
               <l>αὐτοῦ μένʼ οὗπερ κἀφάνης, ἕως ἐγὼ</l>
               <l>τοῖς ἐνθάδʼ αὐτοῦ μὴ κατʼ ἄστυ δημόταις</l>
               <l>λέξω τάδʼ ἐλθών·  οἵδε γὰρ κρινοῦσί σοι</l>
               <l n="80">εἰ χρή σε μίμνειν ἢ πορεύεσθαι πάλιν.</l>
            </sp>
            <sp>
               <speaker>Οἰδίπους</speaker>
               <l>ὦ τέκνον, ἦ βέβηκεν ἡμὶν ὁ ξένος;</l>
            </sp>
            <sp>
               <speaker>Ἀντιγόνη</speaker>
               <l>βέβηκεν, ὥστε πᾶν ἐν ἡσύχῳ, πάτερ,</l>
               <l>ἔξεστι φωνεῖν, ὡς ἐμοῦ μόνης πέλας.</l>
            </sp>
            <sp>
               <speaker>Οἰδίπους</speaker>
               <l>ὦ πότνιαι δεινῶπες, εὖτε νῦν ἕδρας</l>
               <l n="85">πρώτων ἐφʼ ὑμῶν τῆσδε γῆς ἔκαμψʼ ἐγώ,</l>
               <l>Φοίβῳ τε κἀμοὶ μὴ γένησθʼ ἀγνώμονες,</l>
               <l>ὅς μοι, τὰ πόλλʼ ἐκεῖνʼ ὅτʼ ἐξέχρη κακά,</l>
               <l>ταύτην ἔλεξε παῦλαν ἐν χρόνῳ μακρῷ,</l>
               <l>ἐλθόντι χώραν τερμίαν, ὅπου θεῶν</l>
               <l n="90">σεμνῶν ἕδραν λάβοιμι καὶ ξενόστασιν,</l>
               <l>ἐνταῦθα κάμψειν τὸν ταλαίπωρον βίον,</l>
               <l>κέρδη μὲν οἰκήσαντα τοῖς δεδεγμένοις,</l>
               <l>ἄτην δὲ τοῖς πέμψασιν, οἵ μʼ ἀπήλασαν·</l>
               <l>σημεῖα δʼ ἥξειν τῶνδέ μοι παρηγγύα,</l>
               <l n="95">ἢ σεισμὸν ἢ βροντήν τινʼ ἢ Διὸς σέλας,</l>
               <l>ἔγνωκα μέν νυν ὥς με τήνδε τὴν ὁδὸν</l>
               <l>οὐκ ἔσθʼ ὅπως οὐ πιστὸν ἐξ ὑμῶν πτερὸν</l>
               <l>ἐξήγαγʼ εἰς τόδʼ ἄλσος·  οὐ γὰρ ἄν ποτε</l>
               <l>πρώταισιν ὑμῖν ἀντέκυρσʼ ὁδοιπορῶν,</l>
               <l n="100">νήφων ἀοίνοις, κἀπὶ σεμνὸν ἑζόμην</l>
               <l>βάθρον τόδʼ ἀσκέπαρνον.  ἀλλά μοι, θεαί,</l>
               <l>βίου κατʼ ὀμφὰς τὰς Ἀπόλλωνος δότε</l>
               <l>πέρασιν ἤδη καὶ καταστροφήν τινα,</l>
               <l>εἰ μὴ δοκῶ τι μειόνως ἔχειν, ἀεὶ</l>
               <l n="105">μόχθοις λατρεύων τοῖς ὑπερτάτοις βροτῶν.</l>
               <l>ἴτʼ, ὦ γλυκεῖαι παῖδες ἀρχαίου Σκότου,</l>
               <l>ἴτʼ, ὦ μεγίστης Παλλάδος καλούμεναι</l>
               <l>πασῶν Ἀθῆναι τιμιωτάτη πόλις,</l>
               <l>οἰκτίρατʼ ἀνδρὸς Οἰδίπου τόδʼ ἄθλιον</l>
               <l n="110">εἴδωλον·  οὐ γὰρ δὴ τόδʼ ἀρχαῖον δέμας.</l>
            </sp>
            <sp>
               <speaker>Ἀντιγόνη</speaker>
               <l>σίγα·  πορεύονται γὰρ οἵδε δή τινες</l>
               <l>χρόνῳ παλαιοί, σῆς ἕδρας ἐπίσκοποι.</l>
            </sp>
            <sp>
               <speaker>Οἰδίπους</speaker>
               <l>σιγήσομαί τε καὶ σύ μʼ ἐξ ὁδοῦ πόδα</l>
               <l>κρύψον κατʼ ἄλσος, τῶνδʼ ἕως ἂν ἐκμάθω</l>
               <l n="115">τίνας λόγους ἐροῦσιν·  ἐν γὰρ τῷ μαθεῖν</l>
               <l>ἔνεστιν ηὑλάβεια τῶν ποιουμένων.</l>
            </sp>
            </div><div n="118" subtype="card" type="textpart">
         
         <milestone unit="choral"/>
            <milestone unit="strophe" n="1"/>
               <sp>
                  <speaker>Χορός</speaker>
                  <l>ὅρα.  τίς ἄρʼ ἦν;  ποῦ ναίει;</l>
                  <l>ποῦ κυρεῖ ἐκτόπιος συθεὶς ὁ πάντων</l>
                  <l n="120">ὁ πάντων ἀκορέστατος;</l>
                  <l>προσδέρκου λεῦσσέ νιν,</l>
                  <l>προσπεύθου πανταχῇ.</l>
                  <l>πλανάτας πλανάτας τις ὁ πρέσβυς οὐδʼ</l>
                  <l n="125">ἔγχωρος·  προσέβα γὰρ οὐκ</l>
                  <l>ἄν ποτʼ ἀστιβὲς ἄλσος ἐς</l>
                  <l>τᾶνδʼ ἀμαιμακετᾶν κορᾶν,</l>
                  <l>ἃς τρέμομεν λέγειν</l>
                  <l n="130">καὶ παραμειβόμεσθʼ ἀδέρκτως,</l>
                  <l>ἀφώνως, ἀλόγως τὸ τᾶς.</l>
                  <l>εὐφάμου στόμα φροντίδος</l>
                  <l>ἱέντες, τὰ δὲ νῦν τινʼ ἥκειν</l>
                  <l>λόγος οὐδὲν ἅζονθʼ,</l>
                  <l n="135">ὃν ἐγὼ λεύσσων περὶ πᾶν οὔπω</l>
                  <l>δύναμαι τέμενος</l>
                  <l>γνῶναι ποῦ μοί ποτε ναίει.</l>
               </sp>
               <sp>
                  <speaker>Οἰδίπους</speaker>
                  <l>ὅδʼ ἐκεῖνος ἐγώ·  φωνῇ γὰρ ὁρῶ,</l>
                  <l>τὸ φατιζόμενον.</l>
               </sp>
               <sp>
                  <speaker>Χορός</speaker>
                  <l n="140">ἰὼ ἰώ,</l>
                  <l>δεινὸς μὲν ὁρᾶν, δεινὸς δὲ κλύειν.</l>
               </sp>
               <sp>
                  <speaker>Οἰδίπους</speaker>
                  <l>μή μʼ, ἱκετεύω, προσίδητʼ ἄνομον.</l>
               </sp>
               <sp>
                  <speaker>Χορός</speaker>
                  <l>Ζεῦ ἀλεξῆτορ, τίς ποθʼ ὁ πρέσβυς;</l>
               </sp>
               <sp>
                  <speaker>Οἰδίπους</speaker>
                  <l>οὐ πάνυ μοίρας εὐδαιμονίσαι</l>
                  <l n="145">πρώτης, ὦ τῆσδʼ ἔφοροι χώρας.</l>
                  <l>δηλῶ δʼ·  οὐ γὰρ ἂν ὧδʼ ἀλλοτρίοις</l>
                  <l>ὄμμασιν εἷρπον</l>
                  <l>κἀπὶ σμικροῖς μέγας ὥρμουν.</l>
               </sp>
               </div><div n="149" subtype="card" type="textpart">
            
            <milestone unit="antistrophe" n="1"/>
               <sp>
                  <speaker>Χορός</speaker>
                  <l>ἐή, ἀλαῶν ὀμμάτων</l>
                  <l n="150">ἆρα καὶ ἦσθα φυτάλμιος; δυσαίων</l>
                  <l>μακραίων γʼ, ὅσʼ ἐπεικάσαι.</l>
                  <l>ἀλλʼ οὐ μὰν ἔν γʼ ἐμοὶ</l>
                  <l>προσθήσει  τάσδʼ ἀράς.</l>
                  <l n="155">περᾷς γάρ, περᾷς·  ἀλλʼ ἵνα τῷδʼ ἐν ἀ-</l>
                  <l>φθέγκτῳ μὴ προπέσῃς νάπει</l>
                  <l>ποιάεντι, κάθυδρος οὗ</l>
                  <l>κρατὴρ μειλιχίων ποτῶν</l>
                  <l n="160">ῥεύματι συντρέχει,</l>
                  <l>τόν, ξένε πάμμορʼ, εὖ φύλαξαι;</l>
                  <l>μετάσταθʼ ἀπόβαθι.  πολ-</l>
                  <l>λὰ κέλευθος ἐρατύει·</l>
                  <l n="165">κλύεις, ὦ πολύμοχθʼ ἀλᾶτα;</l>
                  <l>λόγον εἴ τινʼ οἴσεις</l>
                  <l>πρὸς ἐμὰν λέσχαν, ἀβάτων ἀποβάς,</l>
                  <l>ἵνα πᾶσι νόμος,</l>
                  <l>φώνει·  πρόσθεν δʼ ἀπερύκου.</l>
               </sp>
               <sp>
                  <speaker>Οἰδίπους</speaker>
                  <l n="170">θύγατερ, ποῖ τις φροντίδος ἔλθῃ;</l>
               </sp>
               <sp>
                  <speaker>Ἀντιγόνη</speaker>
                  <l>ὦ πάτερ, ἀστοῖς ἴσα χρὴ μελετᾶν,</l>
                  <l>εἴκοντας ἃ δεῖ κἀκούοντας.</l>
               </sp>
               <sp>
                  <speaker>Οἰδίπους</speaker>
                  <l>πρόσθιγέ νύν μου.</l>
               </sp>
               <sp>
                  <speaker>Ἀντιγόνη</speaker>
                  <l>ψαύω καὶ δή.</l>
               </sp>
               <sp>
                  <speaker>Οἰδίπους</speaker>
                  <l>ὦ ξένε, μὴ δῆτʼ ἀδικηθῶ σοὶ</l>
                  <l n="175">πιστεύσας καὶ μεταναστάς.</l>
               </sp>
               </div><div n="176" subtype="card" type="textpart">
            
            <milestone unit="strophe" n="2"/>
               <sp>
                  <speaker>Χορός</speaker>
                  <l>οὔ τοι μήποτέ σʼ  ἐκ τῶνδʼ ἑδράνων,</l>
                  <l>ὦ γέρον, ἄκοντά τις ἄξει.</l>
               </sp>
               <sp>
                  <speaker>Οἰδίπους</speaker>
                  <l>ἔτʼ οὖν;</l>
               </sp>
               <sp>
                  <speaker>Χορός</speaker>
                  <l>ἔτι βαῖνε πόρσω.</l>
               </sp>
               <sp>
                  <speaker>Οἰδίπους</speaker>
                  <l>ἔτι;</l>
               </sp>
               <sp>
                  <speaker>Χορός</speaker>
                  <l>προβίβαζε,  κούρα,</l>
                  <l>πόρσω·  σὺ γὰρ ἀΐεις.</l>
               </sp>
               <sp>
                  <speaker>Ἀντιγόνη</speaker>
                  <l>
                     <add>
                        <gap reason="lost"/>
                     </add>
                  </l>
               </sp>
               <sp>
                  <speaker>Οἰδίπους</speaker>
                  <l>
                     <add>
                        <gap reason="lost"/>
                     </add>
                  </l>
               </sp>
               <sp>
                  <speaker>Ἀντιγόνη</speaker>
                  <l>
                     <add>
                        <gap reason="lost"/>
                     </add>
                  </l>
                  <l n="182">ἕπεο μάν, ἕπεʼ ὧδʼ ἀμαυρῷ</l>
                  <l>κώλῳ, πάτερ, ᾇ σʼ ἄγω.</l>
               </sp>
               <sp>
                  <speaker>Οἰδίπους</speaker>
                  <l>
                     <add>
                        <gap reason="lost"/>
                     </add>
                  </l>
               </sp>
               <sp>
                  <speaker>Χορός</speaker>
                  <l n="184">τόλμα ξεῖνος ἐπὶ ξένης,</l>
                  <l n="185">ὦ τλάμων, ὅ τι καὶ πόλις</l>
                  <l>τέτροφεν ἄφιλον ἀποστυγεῖν</l>
                  <l>καὶ τὸ φίλον σέβεσθαι.</l>
               </sp>
               <sp>
                  <speaker>Οἰδίπους</speaker>
                  <l>ἄγε νυν σύ με, παῖ,</l>
                  <l>ἵνʼ ἂν εὐσεβίας ἐπιβαίνοντες</l>
                  <l n="190">τὸ μὲν εἴποιμεν, τὸ δʼ  ἀκούσαιμεν,</l>
                  <l>καὶ μὴ χρείᾳ πολεμῶμεν.</l>
               </sp>
               </div><div n="192" subtype="card" type="textpart">
            
            <milestone unit="antistrophe" n="2"/>
               <sp>
                  <speaker>Χορός</speaker>
                  <l>αὐτοῦ·  μηκέτι τοῦδʼ αὐτοπέτρου</l>
                  <l>βήματος ἔξω πόδα κλίνῃς.</l>
               </sp>
               <sp>
                  <speaker>Οἰδίπους</speaker>
                  <l>οὕτως;</l>
               </sp>
               <sp>
                  <speaker>Χορός</speaker>
                  <l>ἅλις, ὡς ἀκούεις.</l>
               </sp>
               <sp>
                  <speaker>Οἰδίπους</speaker>
                  <l>ἦ ἑσθῶ;</l>
               </sp>
               <sp>
                  <speaker>Χορός</speaker>
                  <l>λέχριός γʼ ἐπʼ ἄκρου</l>
                  <l>λᾶος βραχὺς ὀκλάσας.</l>
               </sp>
               <sp>
                  <speaker>Ἀντιγόνη</speaker>
                  <l>πάτερ, ἐμὸν τόδʼ·  ἐν ἁσυχαίᾳ</l>
               </sp>
               <sp>
                  <speaker>Οἰδίπους</speaker>
                  <l>ἰώ μοί μοι.</l>
               </sp>
               <sp>
                  <speaker>Ἀντιγόνη</speaker>
                  <l>βάσει βάσιν ἅρμοσαι,</l>
                  <l n="200">γεραὸν ἐς χέρα σῶμα σὸν</l>
                  <l>προκλίνας φιλίαν ἐμάν.</l>
               </sp>
               <sp>
                  <speaker>Οἰδίπους</speaker>
                  <l>ὤμοι δύσφρονος ἄτας.</l>
               </sp>
               <sp>
                  <speaker>Χορός</speaker>
                  <l>ὦ τλάμων, ὅτε νῦν χαλᾷς,</l>
                  <l>αὔδασον, τίς ἔφυς βροτῶν;</l>
                  <l n="205">τίς ὁ πολύπονος ἄγει; τίνʼ ἂν</l>
                  <l>σοῦ πατρίδʼ ἐκπυθοίμαν;</l>
               </sp>
               </div><div n="207" subtype="card" type="textpart">
            
            <milestone unit="epode"/>
               <sp>
                  <speaker>Οἰδίπους</speaker>
                  <l>ὦ ξένοι,</l>
                  <l>ἀπόπτολις·  ἀλλὰ μὴ</l>
               </sp>
               <sp>
                  <speaker>Χορός</speaker>
                  <l>τί τόδʼ ἀπεννέπεις, γέρον;</l>
               </sp>
               <sp>
                  <speaker>Οἰδίπους</speaker>
                  <l n="210">μὴ μὴ μή μʼ ἀνέρῃ τίς εἰμι,</l>
                  <l>μηδʼ ἐξετάσῃς πέρα ματεύων.</l>
               </sp>
               <sp>
                  <speaker>Χορός</speaker>
                  <l>τί τόδʼ;</l>
               </sp>
               <sp>
                  <speaker>Οἰδίπους</speaker>
                  <l>αἰνὰ φύσις.</l>
               </sp>
               <sp>
                  <speaker>Χορός</speaker>
                  <l>αὔδα.</l>
               </sp>
               <sp>
                  <speaker>Οἰδίπους</speaker>
                  <l>τέκνον, ὤμοι, τί γεγώνω;</l>
               </sp>
               <sp>
                  <speaker>Χορός</speaker>
                  <l n="215">τίνος εἶ σπέρματος, ὦ ξένε, φώνει, πατρόθεν.</l>
               </sp>
               <sp>
                  <speaker>Οἰδίπους</speaker>
                  <l>ὤμοι ἐγώ, τί πάθω, τέκνον ἐμόν;</l>
               </sp>
               <sp>
                  <speaker>Ἀντιγόνη</speaker>
                  <l>λέγʼ, ἐπείπερ ἐπʼ ἔσχατα βαίνεις.</l>
               </sp>
               <sp>
                  <speaker>Οἰδίπους</speaker>
                  <l>ἀλλʼ ἐρῶ· οὐ γὰρ ἔχω κατακρυφάν.</l>
               </sp>
               <sp>
                  <speaker>Χορός</speaker>
                  <l>μακρὰ μέλλετον, ἀλλὰ τάχυνε.</l>
               </sp>
               <sp>
                  <speaker>Οἰδίπους</speaker>
                  <l>Λαΐου ἴστε τινʼ;</l>
               </sp>
               <sp>
                  <speaker>Χορός</speaker>
                  <l>ὢ ἰοὺ ἰού.</l>
               </sp>
               <sp>
                  <speaker>Οἰδίπους</speaker>
                  <l>τό τε Λαβδακιδᾶν γένος;</l>
               </sp>
               <sp>
                  <speaker>Χορός</speaker>
                  <l>ὦ Ζεῦ.</l>
               </sp>
               <sp>
                  <speaker>Οἰδίπους</speaker>
                  <l>ἄθλιον Οἰδιπόδαν;</l>
               </sp>
               <sp>
                  <speaker>Χορός</speaker>
                  <l>σὺ γὰρ ὅδʼ εἶ;</l>
               </sp>
               <sp>
                  <speaker>Οἰδίπους</speaker>
                  <l>δέος ἴσχετε μηδὲν ὅσʼ αὐδῶ.</l>
               </sp>
               <sp>
                  <speaker>Χορός</speaker>
                  <l>ἰὼ ὢ ὤ.</l>
               </sp>
               <sp>
                  <speaker>Οἰδίπους</speaker>
                  <l>δύσμορος.</l>
               </sp>
               <sp>
                  <speaker>Χορός</speaker>
                  <l>ὢ ὤ.</l>
               </sp>
               <sp>
                  <speaker>Οἰδίπους</speaker>
                  <l n="225">θύγατερ, τί ποτʼ  αὐτίκα κύρσει;</l>
               </sp>
               <sp>
                  <speaker>Χορός</speaker>
                  <l>ἔξω πόρσω βαίνετε χώρας.</l>
               </sp>
               <sp>
                  <speaker>Οἰδίπους</speaker>
                  <l>ἃ δʼ ὑπέσχεο ποῖ καταθήσεις,</l>
               </sp>
               <sp>
                  <speaker>Χορός</speaker>
                  <l>οὐδενὶ μοιριδία τίσις ἔρχεται</l>
                  <l n="230">ἃν προπάθῃ τὸ τίνειν·  ἀπάτα δʼ ἀπά-</l>
                  <l>ταις ἑτέραις ἑτέρα παραβαλλομέ-</l>
                  <l>να πόνον, οὐ χάριν, ἀντιδίδωσιν ἔ-</l>
                  <l>χειν.  σὺ δὲ τῶνδʼ ἑδράνων πάλιν ἔκτοπος</l>
                  <l>αὖθις ἄφορμος ἐμᾶς χθονὸς ἔκθορε,</l>
                  <l n="235">μή τι πέρα χρέος</l>
                  <l>ἐμᾷ πόλει προσάψῃς.</l>
               </sp>
               <sp>
                  <speaker>Ἀντιγόνη</speaker>
                  <l>ὦ ξένοι</l>
                  <l>αἰδόφρονες, ἀλλʼ ἐπεὶ</l>
                  <l>γεραὸν πατέρα τόνδʼ ἐμὸν</l>
                  <l>οὐκ ἀνέτλατʼ, ἔργων</l>
                  <l n="240">ἀκόντων ἀΐοντες αὐδάν,</l>
                  <l>ἀλλʼ ἐμὲ τὰν μελέαν, ἱκετεύομεν, ὦ ξένοι, οἰκτίραθʼ, ἃ</l>
                  <l>πατρὸς ὑπὲρ τοὐμοῦ μόνου</l>
                  <l>ἄντομαι οὐκ ἀλαοῖς προσορωμένα</l>
                  <l n="245">ὄμμα σὸν ὄμμασιν, ὥς τις ἀφʼ αἵματος</l>
                  <l>ὑμετέρου προφανεῖσα, τὸν ἄθλιον</l>
                  <l>αἰδοῦς κῦρσαι·  ἐν ὔμμι γὰρ ὡς θεῷ</l>
                  <l>κείμεθα τλάμονες.  ἀλλʼ ἴτε, νεύσατε τὰν ἀδόκητον χάριν·</l>
                  <l n="250">πρός σʼ ὅ τι σοι φίλον ἐκ σέθεν ἄντομαι,</l>
                  <l>ἢ τέκνον ἢ λέχος ἢ χρέος ἢ θεός·</l>
                  <l>οὐ γὰρ ἴδοις ἂν ἀθρῶν βροτὸν ὅστις ἄν,</l>
                  <l>εἰ θεὸς ἄγοι,</l>
                  <l n="253b">ἐκφυγεῖν δύναιτο.</l>
               </sp>
               </div><div n="254" subtype="card" type="textpart">
            
         
         <milestone unit="episode"/>
            <sp>
               <speaker>Χορός</speaker>
               <l>ἀλλʼ ἴσθι, τέκνον Οἰδίπου, σέ τʼ ἐξ ἴσου</l>
               <l n="255">οἰκτίρομεν καὶ τόνδε συμφορᾶς χάριν·</l>
               <l>τὰ δʼ ἐκ θεῶν τρέμοντες οὐ σθένοιμεν ἂν</l>
               <l>φωνεῖν πέρα τῶν πρὸς σὲ νῦν εἰρημένων.</l>
            </sp>
            <sp>
               <speaker>Οἰδίπους</speaker>
               <l>τί δῆτα δόξης ἢ τί κληδόνος καλῆς</l>
               <l>μάτην ῥεούσης ὠφέλημα γίγνεται,</l>
               <l n="260">εἰ τάς γʼ Ἀθήνας φασὶ θεοσεβεστάτας</l>
               <l>εἶναι, μόνας δὲ τὸν κακούμενον ξένον</l>
               <l>σῴζειν οἵας τε καὶ μόνας ἀρκεῖν ἔχειν;</l>
               <l>κἄμοιγε ποῦ τοῦτʼ ἐστίν, οἵτινες βάθρων</l>
               <l>ἐκ τῶνδέ μʼ ἐξάραντες εἶτʼ ἐλαύνετε,</l>
               <l n="265">ὄνομα μόνον δείσαντες; οὐ γὰρ δὴ τό γε</l>
               <l>σῶμʼ οὐδὲ τἄργα τἄμʼ·  ἐπεὶ τά γʼ ἔργα μου</l>
               <l>πεπονθότʼ ἐστὶ μᾶλλον ἢ δεδρακότα,</l>
               <l>εἴ σοι τὰ μητρὸς καὶ πατρὸς χρείη λέγειν,</l>
               <l>ὧν οὕνεκʼ ἐκφοβεῖ με·  τοῦτʼ ἐγὼ καλῶς</l>
               <l n="270">ἔξοιδα.  καίτοι πῶς ἐγὼ κακὸς φύσιν,</l>
               <l>ὅστις παθὼν μὲν ἀντέδρων, ὥστʼ εἰ φρονῶν</l>
               <l>ἔπρασσον, οὐδʼ ἂν ὧδʼ ἐγιγνόμην κακός;</l>
               <l>νῦν δʼ οὐδὲν εἰδὼς ἱκόμην ἵνʼ ἱκόμην,</l>
               <l>ὑφʼ ὧν δʼ ἔπασχον, εἰδότων ἀπωλλύμην.</l>
               <l n="275">ἀνθʼ ὧν ἱκνοῦμαι πρὸς θεῶν ὑμᾶς, ξένοι,</l>
               <l>ὥσπερ με κἀνεστήσαθʼ, ὧδε σώσατε,</l>
               <l>καὶ μὴ θεοὺς τιμῶντες εἶτα τοὺς θεοὺς</l>
               <l>μοίρας  ποιεῖσθε μηδαμῶς·  ἡγεῖσθε δὲ</l>
               <l>βλέπειν μὲν αὐτοὺς πρὸς τὸν εὐσεβῆ βροτῶν,</l>
               <l n="280">βλέπειν δὲ πρὸς τοὺς δυσσεβεῖς, φυγὴν δέ του</l>
               <l>μήπω γενέσθαι φωτὸς ἀνοσίου βροτῶν.</l>
               <l>ξὺν οἷς σὺ μὴ κάλυπτε τὰς εὐδαίμονας</l>
               <l>ἔργοις Ἀθήνας ἀνοσίοις ὑπηρετῶν,</l>
               <l>ἀλλʼ ὥσπερ ἔλαβες τὸν ἱκέτην ἐχέγγυον,</l>
               <l n="285">ῥύου με κἀκφύλασσε·  μηδέ μου κάρα</l>
               <l>τὸ δυσπρόσοπτον εἰσορῶν ἀτιμάσῃς,</l>
               <l>ἥκω γὰρ ἱερὸς εὐσεβής τε καὶ φέρων</l>
               <l>ὄνησιν ἀστοῖς τοῖσδʼ·  ὅταν δʼ ὁ κύριος</l>
               <l>παρῇ τις, ὑμῶν ὅστις ἐστὶν ἡγεμών,</l>
               <l n="290">τότʼ  εἰσακούων πάντʼ  ἐπιστήσει·  τὰ δὲ</l>
               <l>μεταξὺ τούτου μηδαμῶς γίγνου κακός.</l>
            </sp>
            <sp>
               <speaker>Χορός</speaker>
               <l>ταρβεῖν μέν, ὦ γεραιέ, τἀνθυμήματα</l>
               <l>πολλή ʼστʼ ἀνάγκη τἀπὸ σοῦ· λόγοισι γὰρ</l>
               <l>οὐκ ὠνόμασται βραχέσι·  τοὺς δὲ τῆσδε γῆς</l>
               <l n="295">ἄνακτας ἀρκεῖ ταῦτά μοι διειδέναι.</l>
            </sp>
            </div><div n="296" subtype="card" type="textpart">
            <sp>
               <speaker>Οἰδίπους</speaker>
               <l>καὶ ποῦ ʼσθʼ ὁ κραίνων τῆσδε τῆς χώρας, ξένοι;</l>
            </sp>
            <sp>
               <speaker>Χορός</speaker>
               <l>πατρῷον ἄστυ γῆς ἔχει·  σκοπὸς δέ νιν,</l>
               <l>ὃς κἀμὲ δεῦρʼ ἔπεμψεν, οἴχεται στελῶν.</l>
            </sp>
            <sp>
               <speaker>Οἰδίπους</speaker>
               <l>ἦ καὶ δοκεῖτε τοῦ τυφλοῦ τινʼ ἐντροπὴν</l>
               <l n="300">ἢ φροντίδʼ, ἕξειν, αὐτὸν ὥστʼ  ἐλθεῖν πέλας;</l>
            </sp>
            <sp>
               <speaker>Χορός</speaker>
               <l>καὶ κάρθʼ, ὅταν  περ τοὔνομʼ αἴσθηται τὸ σόν.</l>
            </sp>
            <sp>
               <speaker>Οἰδίπους</speaker>
               <l>τίς δʼ ἔσθʼ ὁ κείνῳ τοῦτο τοὔπος ἀγγελῶν;</l>
            </sp>
            <sp>
               <speaker>Χορός</speaker>
               <l>μακρὰ κέλευθος·  πολλὰ δʼ ἐμπόρων ἔπη</l>
               <l>φιλεῖ πλανᾶσθαι, τῶν ἐκεῖνος ἀΐων,</l>
               <l n="305">θάρσει, παρέσται.  πολὺ γάρ, ὦ γέρον, τὸ σὸν</l>
               <l>ὄνομα διήκει πάντας, ὥστε κεἰ βραδὺς</l>
               <l>εὕδει, κλύων σοῦ δεῦρʼ ἀφίξεται ταχύς.</l>
            </sp>
            <sp>
               <speaker>Οἰδίπους</speaker>
               <l>ἀλλʼ εὐτυχὴς ἵκοιτο τῇ θʼ αὑτοῦ πόλει</l>
               <l>ἐμοί τε·  τίς γὰρ ἐσθλὸς οὐχ αὑτῷ φίλος;</l>
            </sp>
            <sp>
               <speaker>Ἀντιγόνη</speaker>
               <l n="310">ὦ Ζεῦ, τί λέξω;  ποῖ φρενῶν ἔλθω, πάτερ;</l>
            </sp>
            <sp>
               <speaker>Οἰδίπους</speaker>
               <l>τί δʼ ἔστι, τέκνον Ἀντιγόνη;</l>
            </sp>
            <sp>
               <speaker>Ἀντιγόνη</speaker>
               <l>γυναῖχʼ ὁρῶ</l>
               <l>στείχουσαν ἡμῶν ἆσσον, Αἰτναίας ἐπὶ</l>
               <l>πώλου βεβῶσαν·  κρατὶ δʼ ἡλιοστεγὴς</l>
               <l>κυνῆ πρόσωπα Θεσσαλίς νιν ἀμπέχει.</l>
               <l n="315">τί φῶ;</l>
               <l>ἆρʼ ἔστιν; ἆρʼ οὐκ ἔστιν; ἢ γνώμη πλανᾷ;</l>
               <l>καὶ φημὶ κἀπόφημι κοὐκ ἔχω τί φῶ.</l>
               <l>τάλαινα.</l>
               <l>οὐκ ἔστιν ἄλλη·  φαιδρὰ γοῦν ἀπʼ ὀμμάτων</l>
               <l n="320">σαίνει με προσστείχουσα·  σημαίνει δʼ ὅτι</l>
               <l>μόνης τόδʼ ἐστὶ δῆλον Ἰσμήνης κάρα.</l>
            </sp>
            <sp>
               <speaker>Οἰδίπους</speaker>
               <l>πῶς εἶπας, ὦ παῖ;</l>
            </sp>
            <sp>
               <speaker>Ἀντιγόνη</speaker>
               <l>παῖδα σήν, ἐμὴν δʼ ὁρᾶν</l>
               <l>ὅμαιμον·  αὐδῇ δʼ αὐτίκʼ ἔξεστιν μαθεῖν.</l>
            </sp>
            <sp>
               <speaker>Ἰσμήνη</speaker>
               <l>ὦ δισσὰ πατρὸς καὶ κασιγνήτης ἐμοὶ</l>
               <l n="325">ἥδιστα προσφωνήμαθʼ, ὡς ὑμᾶς μόλις</l>
               <l>εὑροῦσα λύπῃ δεύτερον μόλις βλέπω.</l>
            </sp>
            <sp>
               <speaker>Οἰδίπους</speaker>
               <l>ὦ τέκνον, ἥκεις;</l>
            </sp>
            <sp>
               <speaker>Ἰσμήνη</speaker>
               <l>ὦ πάτερ δύσμοιρʼ ὁρᾶν.</l>
            </sp>
            <sp>
               <speaker>Οἰδίπους</speaker>
               <l>τέκνον, πέφηνας;</l>
            </sp>
            <sp>
               <speaker>Ἰσμήνη</speaker>
               <l>οὐκ ἄνευ μόχθου γέ μοι.</l>
            </sp>
            <sp>
               <speaker>Οἰδίπους</speaker>
               <l>πρόσψαυσον, ὦ παῖ.</l>
            </sp>
            <sp>
               <speaker>Ἰσμήνη</speaker>
               <l>θιγγάνω δυοῖν ὁμοῦ.</l>
            </sp>
            <sp>
               <speaker>Οἰδίπους</speaker>
               <l>ὦ σπέρμʼ ὅμαιμον.</l>
            </sp>
            <sp>
               <speaker>Ἰσμήνη</speaker>
               <l>ὦ δυσάθλιαι τροφαί.</l>
            </sp>
            <sp>
               <speaker>Οἰδίπους</speaker>
               <l>ἦ τῆσδε κἀμοῦ;</l>
            </sp>
            <sp>
               <speaker>Ἰσμήνη</speaker>
               <l>δυσμόρου τʼ ἐμοῦ τρίτης.</l>
            </sp>
            <sp>
               <speaker>Οἰδίπους</speaker>
               <l>τέκνον, τί δʼ ἦλθες;</l>
            </sp>
            <sp>
               <speaker>Ἰσμήνη</speaker>
               <l>σῇ, πάτερ, προμηθίᾳ.</l>
            </sp>
            <sp>
               <speaker>Οἰδίπους</speaker>
               <l>πότερα πόθοισι;</l>
            </sp>
            <sp>
               <speaker>Ἰσμήνη</speaker>
               <l>καὶ λόγων γʼ αὐτάγγελος,</l>
               <l>ξὺν ᾧπερ εἶχον οἰκετῶν πιστῷ μόνῳ.</l>
            </sp>
            <sp>
               <speaker>Οἰδίπους</speaker>
               <l n="335">οἱ δʼ αὐθόμαιμοι ποῦ νεανίαι πονεῖν;</l>
            </sp>
            <sp>
               <speaker>Ἰσμήνη</speaker>
               <l>εἴσʼ οὗπέρ εἰσι·  δεινὰ τἀν κείνοις τανῦν.</l>
            </sp>
            </div><div n="337" subtype="card" type="textpart">
            <sp>
               <speaker>Οἰδίπους</speaker>
               <l>ὦ πάντʼ ἐκείνω τοῖς ἐν Αἰγύπτῳ νόμοις</l>
               <l>φύσιν κατεικασθέντε καὶ βίου τροφάς·</l>
               <l>ἐκεῖ γὰρ οἱ μὲν ἄρσενες κατὰ στέγας</l>
               <l n="340">θακοῦσιν ἱστουργοῦντες, αἱ δὲ  σύννομοι</l>
               <l>τἄξω βίου τροφεῖα πορσύνουσʼ ἀεί.</l>
               <l>σφῷν δʼ, ὦ τέκνʼ, οὓς μὲν εἰκὸς ἦν πονεῖν τάδε,</l>
               <l>κατʼ οἶκον οἰκουροῦσιν ὥστε παρθένοι,</l>
               <l>σφὼ δʼ ἀντʼ ἐκείνων τἀμὰ δυστήνου κακὰ</l>
               <l n="345">ὑπερπονεῖτον.  ἡ μὲν ἐξ ὅτου νέας</l>
               <l>τροφῆς ἔληξε καὶ κατίσχυσεν δέμας,</l>
               <l>ἀεὶ μεθʼ ἡμῶν δύσμορος πλανωμένη</l>
               <l>γερονταγωγεῖ, πολλὰ μὲν κατʼ ἀγρίαν</l>
               <l>ὕλην ἄσιτος νηλίπους τʼ ἀλωμένη,</l>
               <l n="350">πολλοῖσι δʼ ὄμβροις ἡλίου τε καύμασιν</l>
               <l>μοχθοῦσα τλήμων δεύτερʼ ἡγεῖται τὰ τῆς</l>
               <l>οἴκοι διαίτης, εἰ πατὴρ τροφὴν ἔχοι.</l>
               <l>σὺ δʼ, ὦ τέκνον, πρόσθεν μὲν ἐξίκου πατρὶ</l>
               <l>μαντεῖʼ ἄγουσα πάντα, Καδμείων λάθρᾳ,</l>
               <l n="355">ἃ τοῦδʼ ἐχρήσθη σώματος, φύλαξ τέ μου</l>
               <l>πιστὴ κατέστης, γῆς ὅτʼ ἐξηλαυνόμην·</l>
               <l>νῦν δʼ αὖ τίνʼ ἥκεις μῦθον, Ἰσμήνη, πατρὶ</l>
               <l>φέρουσα; τίς σʼ ἐξῆρεν οἴκοθεν στόλος;</l>
               <l>ἥκεις γὰρ οὐ κενή γε, τοῦτʼ ἐγὼ σαφῶς</l>
               <l n="360">ἔξοιδα, μὴ οὐχὶ δεῖμʼ ἐμοὶ φέρουσά τι.</l>
            </sp>
            <sp>
               <speaker>Ἰσμήνη</speaker>
               <l>ἐγὼ τὰ μὲν παθήμαθʼ ἅπαθον, πάτερ,</l>
               <l>ζητοῦσα τὴν σὴν ποῦ κατοικοίης τροφήν,</l>
               <l>παρεῖσʼ ἐάσω·  δὶς γὰρ οὐχὶ βούλομαι</l>
               <l>πονοῦσά τʼ ἀλγεῖν καὶ λέγουσʼ αὖθις πάλιν.</l>
               <l n="365">ἃ δʼ ἀμφὶ τοῖν σοῖν δυσμόροιν παίδοιν κακὰ</l>
               <l>νῦν ἐστι, ταῦτα σημανοῦσʼ ἐλήλυθα.</l>
               <l>πρὶν μὲν γὰρ αὐτοῖς ἦν ἔρως  Κρέοντί τε</l>
               <l>θρόνους ἐᾶσθαι μηδὲ χραίνεσθαι πόλιν,</l>
               <l>λόγῳ σκοποῦσι τὴν πάλαι γένους φθοράν,</l>
               <l n="370">οἵα κατέσχε τὸν σὸν ἄθλιον δόμον·</l>
               <l>νῦν δʼ ἐκ θεῶν του κἀλιτηρίου  φρενὸς</l>
               <l>εἰσῆλθε τοῖν τρὶς ἀθλίοιν ἔρις κακή,</l>
               <l>ἀρχῆς λαβέσθαι καὶ κράτους τυραννικοῦ.</l>
               <l>χὠ μὲν νεάζων καὶ χρόνῳ μείων γεγὼς</l>
               <l n="375">τὸν πρόσθε γεννηθέντα Πολυνείκη θρόνων</l>
               <l>ἀποστερίσκει, κἀξελήλακεν πάτρας.</l>
               <l>ὁ δʼ, ὡς καθʼ ἡμᾶς ἔσθʼ ὁ πληθύων λόγος,</l>
               <l>τὸ κοῖλον Ἄργος βὰς φυγὰς προσλαμβάνει</l>
               <l>κῆδός τε καινὸν καὶ ξυνασπιστὰς φίλους</l>
               <l n="380">ὡς αὐτίκʼ  Ἄργος ἢ τὸ Καδμείων πέδον</l>
               <l>τιμῇ καθέξον ἢ πρὸς οὐρανὸν βιβῶν.</l>
               <l>ταῦτʼ οὐκ ἀριθμός ἐστιν, ὦ πάτερ, λόγων,</l>
               <l>ἀλλʼ ἔργα δεινά·  τοὺς δὲ σοὺς ὅπου  θεοὶ</l>
               <l>πόνους κατοικτιοῦσιν οὐκ ἔχω μαθεῖν.</l>
            </sp>
            </div><div n="385" subtype="card" type="textpart">
            <sp>
               <speaker>Οἰδίπους</speaker>
               <l n="385">ἤδη γὰρ ἔσχες ἐλπίδʼ ὡς ἐμοῦ θεοὺς</l>
               <l>ὤραν τινʼ ἕξειν, ὥστε σωθῆναί ποτε;</l>
            </sp>
            <sp>
               <speaker>Ἰσμήνη</speaker>
               <l>ἔγωγε τοῖς νὺν γʼ, ὦ πάτερ, μαντεύμασιν.</l>
            </sp>
            <sp>
               <speaker>Οἰδίπους</speaker>
               <l>ποίοισι τούτοις; τί δὲ τεθέσπισται, τέκνον;</l>
            </sp>
            <sp>
               <speaker>Ἰσμήνη</speaker>
               <l>σὲ τοῖς ἐκεῖ ζητητὸν ἀνθρώποις ποτὲ</l>
               <l n="390">θανόντʼ ἔσεσθαι ζῶντά τʼ εὐσοίας  χάριν.</l>
            </sp>
            <sp>
               <speaker>Οἰδίπους</speaker>
               <l>τίς δʼ ἂν τοιοῦδʼ ὑπʼ ἀνδρὸς εὖ πράξειεν ἄν;</l>
            </sp>
            <sp>
               <speaker>Ἰσμήνη</speaker>
               <l>ἐν σοὶ τὰ κείνων  φασὶ γίγνεσθαι κράτη.</l>
            </sp>
            <sp>
               <speaker>Οἰδίπους</speaker>
               <l>ὅτʼ οὐκέτʼ εἰμί, τηνικαῦτʼ ἄρʼ εἴμʼ ἀνήρ;</l>
            </sp>
            <sp>
               <speaker>Ἰσμήνη</speaker>
               <l>νῦν γὰρ θεοί σʼ ὀρθοῦσι, πρόσθε δʼ ὤλλυσαν.</l>
            </sp>
            <sp>
               <speaker>Οἰδίπους</speaker>
               <l n="395">γέροντα δʼ ὀρθοῦν φλαῦρον ὃς νέος πέσῃ.</l>
            </sp>
            <sp>
               <speaker>Ἰσμήνη</speaker>
               <l>καὶ μὴν Κρέοντά γʼ ἴσθι σοι τούτων χάριν</l>
               <l>ἥξοντα βαιοῦ κοὐχὶ μυρίου χρόνου.</l>
            </sp>
            <sp>
               <speaker>Οἰδίπους</speaker>
               <l>ὅπως τί δράσῃ,  θύγατερ; ἑρμήνευέ μοι.</l>
            </sp>
            <sp>
               <speaker>Ἰσμήνη</speaker>
               <l>ὥς σʼ ἄγχι γῆς στήσωσι Καδμείας, ὅπως</l>
               <l n="400">κρατῶσι μὲν σοῦ, γῆς δὲ μὴ ʼμβαίνῃς ὅρων.</l>
            </sp>
            <sp>
               <speaker>Οἰδίπους</speaker>
               <l>ἡ δʼ ὠφέλησις τίς θύρασι κειμένου;</l>
            </sp>
            <sp>
               <speaker>Ἰσμήνη</speaker>
               <l>κείνοις ὁ τύμβος δυστυχῶν ὁ σὸς βαρύς.</l>
            </sp>
            <sp>
               <speaker>Οἰδίπους</speaker>
               <l>κἄνευ θεοῦ τις τοῦτό γʼ ἂν γνώμῃ μάθοι.</l>
            </sp>
            <sp>
               <speaker>Ἰσμήνη</speaker>
               <l>τούτου χάριν τοίνυν σε προσθέσθαι πέλας</l>
               <l n="405">χώρας θέλουσι, μηδʼ ἵνʼ ἂν σαυτοῦ κρατοῖς.</l>
            </sp>
            <sp>
               <speaker>Οἰδίπους</speaker>
               <l>ἦ καὶ κατασκιῶσι Θηβαίᾳ κόνει;</l>
            </sp>
            <sp>
               <speaker>Ἰσμήνη</speaker>
               <l>ἀλλʼ οὐκ ἐᾷ τοὔμφυλον αἷμά σʼ, ὦ πάτερ.</l>
            </sp>
            <sp>
               <speaker>Οἰδίπους</speaker>
               <l>οὐκ ἆρʼ ἐμοῦ γε μὴ κρατήσωσίν ποτε.</l>
            </sp>
            <sp>
               <speaker>Ἰσμήνη</speaker>
               <l>ἔσται ποτʼ ἆρα τοῦτο Καδμείοις βάρος.</l>
            </sp>
            <sp>
               <speaker>Οἰδίπους</speaker>
               <l n="410">ποίας φανείσης, ὦ τέκνον, συναλλαγῆς;</l>
            </sp>
            <sp>
               <speaker>Ἰσμήνη</speaker>
               <l>τῆς σῆς ὑπʼ ὀργῆς, σοῖς ὅταν στῶσιν τάφοις.</l>
            </sp>
            <sp>
               <speaker>Οἰδίπους</speaker>
               <l>ἃ δʼ ἐννέπεις, κλύουσα τοῦ λέγεις, τέκνον;</l>
            </sp>
            <sp>
               <speaker>Ἰσμήνη</speaker>
               <l>ἀνδρῶν θεωρῶν Δελφικῆς ἀφʼ ἑστίας.</l>
            </sp>
            <sp>
               <speaker>Οἰδίπους</speaker>
               <l>καὶ ταῦτʼ ἐφʼ ἡμῖν Φοῖβος εἰρηκὼς κυρεῖ;</l>
            </sp>
            <sp>
               <speaker>Ἰσμήνη</speaker>
               <l n="415">ὥς φασιν οἱ μολόντες εἰς Θήβης πέδον.</l>
            </sp>
            <sp>
               <speaker>Οἰδίπους</speaker>
               <l>παίδων τις οὖν ἤκουσε τῶν ἐμῶν τάδε;</l>
            </sp>
            <sp>
               <speaker>Ἰσμήνη</speaker>
               <l>ἄμφω γʼ ὁμοίως, κἀξεπίστασθον καλῶς.</l>
            </sp>
            <sp>
               <speaker>Οἰδίπους</speaker>
               <l>κᾆθʼ οἱ κάκιστοι τῶνδʼ ἀκούσαντες, πάρος</l>
               <l>τοὐμοῦ πόθου προύθεντο τὴν τυραννίδα;</l>
            </sp>
            <sp>
               <speaker>Ἰσμήνη</speaker>
               <l n="420">ἀλγῶ κλύουσα ταῦτʼ  ἐγώ, φέρω δʼ  ὅμως.</l>
            </sp>
            </div><div n="421" subtype="card" type="textpart">
            <sp>
               <speaker>Οἰδίπους</speaker>
               <l>ἀλλʼ οἱ θεοί σφιν μήτε τὴν πεπρωμένην</l>
               <l>ἔριν κατασβέσειαν, ἔν τʼ ἐμοὶ τέλος</l>
               <l>αὐτοῖν γένοιτο τῆσδε τῆς μάχης πέρι,</l>
               <l>ἧς νῦν ἔχονται κἀπαναίρονται δόρυ·</l>
               <l n="425">ὡς οὔτʼ ἂν ὃς νῦν σκῆπτρα καὶ θρόνους ἔχει</l>
               <l>μείνειεν οὔτʼ ἂν οὑξεληλυθὼς πάλιν</l>
               <l>ἔλθοι ποτʼ αὖθις·  οἵ γε τὸν φύσαντʼ ἐμὲ</l>
               <l>οὕτως ἀτίμως πατρίδος ἐξωθούμενον</l>
               <l>οὐκ ἔσχον οὐδʼ ἤμυναν, ἀλλʼ ἀνάστατος</l>
               <l n="430">αὐτοῖς ἐπέμφθην κἀξεκηρύχθην φυγάς.</l>
               <l>εἴποις ἂν ὡς θέλοντι τοῦτʼ ἐμοὶ τότε</l>
               <l>πόλις τὸ δῶρον εἰκότως κατῄνεσεν.</l>
               <l>οὐ δῆτʼ, ἐπεί τοι τὴν μὲν αὐτίχʼ ἡμέραν,</l>
               <l>ὁπηνίκʼ ἔζει θυμός, ἥδιστον δέ μοι</l>
               <l n="435">τὸ κατθανεῖν ἦν καὶ τὸ λευσθῆναι πέτροις,</l>
               <l>οὐδεὶς ἔρωτʼ ἐς τόνδʼ  ἐφαίνετʼ ὠφελῶν·</l>
               <l>χρόνῳ δʼ, ὅτʼ ἤδη πᾶς ὁ μόχθος ἦν πέπων,</l>
               <l>κἀμάνθανον τὸν θυμὸν ἐκδραμόντα μοι</l>
               <l>μείζω κολαστὴν τῶν πρὶν ἡμαρτημένων,</l>
               <l n="440">τὸ τηνίκʼ  ἤδη τοῦτο μὲν πόλις βίᾳ</l>
               <l>ἤλαυνέ μʼ ἐκ γῆς χρόνιον, οἱ δʼ ἐπωφελεῖν,</l>
               <l>οἱ τοῦ πατρός, τῷ πατρὶ δυνάμενοι, τὸ δρᾶν</l>
               <l>οὐκ ἠθέλησαν, ἀλλʼ ἔπους σμικροῦ χάριν</l>
               <l>φυγάς σφιν ἔξω πτωχὸς ἠλώμην ἀεί.</l>
               <l n="445">ἐκ ταῖνδε δʼ, οὔσαιν παρθένοιν, ὅσον φύσις</l>
               <l>δίδωσιν αὐταῖν, καὶ τροφὰς ἔχω βίου</l>
               <l>καὶ  γῆς ἄδειαν καὶ γένους ἐπάρκεσιν·</l>
               <l>τὼ δʼ ἀντὶ τοῦ φύσαντος εἱλέσθην θρόνους</l>
               <l>καὶ σκῆπτρα κραίνειν καὶ τυραννεύειν χθονός.</l>
               <l n="450">ἀλλʼ οὔ τι μὴ λάχωσι τοῦδε συμμάχου,</l>
               <l>οὐδέ σφιν ἀρχῆς τῆσδε Καδμείας ποτὲ</l>
               <l>ὄνησις ἥξει·  τοῦτʼ ἐγῷδα, τῆσδέ τε</l>
               <l>μαντεῖʼ ἀκούων συννοῶν τε τἀξ ἐμοῦ</l>
               <l>παλαίφαθʼ ἁμοὶ Φοῖβος ἤνυσέν ποτε.</l>
               <l n="455">πρὸς ταῦτα καὶ Κρέοντα πεμπόντων ἐμοῦ</l>
               <l>μαστῆρα, κεἴ τις ἄλλος ἐν πόλει σθένει.</l>
               <l>ἐὰν γὰρ ὑμεῖς, ὦ ξένοι, θέληθʼ ὁμοῦ</l>
               <l>προστάτισι ταῖς  σεμναῖσι δημούχοις θεαῖς</l>
               <l>ἀλκὴν ποεῖσθαι, τῇδε τῇ πόλει μέγαν</l>
               <l n="460">σωτῆρʼ ἀρεῖσθε, τοῖς δʼ ἐμοῖς ἐχθροῖς πόνους.</l>
            </sp>
            </div><div n="461" subtype="card" type="textpart">
            <sp>
               <speaker>Χορός</speaker>
               <l>ἐπάξιος μέν, Οἰδίπους, κατοικτίσαι,</l>
               <l>αὐτός τε παῖδές θʼ αἵδʼ·  ἐπεὶ δὲ τῆσδε γῆς</l>
               <l>σωτῆρα σαυτὸν τῷδʼ ἐπεμβάλλεις λόγῳ,</l>
               <l>παραινέσαι σοι βούλομαι τὰ σύμφορα.</l>
            </sp>
            <sp>
               <speaker>Οἰδίπους</speaker>
               <l n="465">ὦ φίλταθʼ, ὡς νῦν πᾶν τελοῦντι προξένει.</l>
            </sp>
            <sp>
               <speaker>Χορός</speaker>
               <l>θοῦ νῦν καθαρμὸν τῶνδε δαιμόνων, ἐφʼ ἃς</l>
               <l>τὸ πρῶτον ἵκου καὶ κατέστειψας πέδον.</l>
            </sp>
            <sp>
               <speaker>Οἰδίπους</speaker>
               <l>τρόποισι ποίοις; ὦ ξένοι, διδάσκετε.</l>
            </sp>
            <sp>
               <speaker>Χορός</speaker>
               <l>πρῶτον μὲν ἱερὰς ἐξ ἀειρύτου χοὰς</l>
               <l n="470">κρήνης ἐνεγκοῦ,  διʼ ὁσίων χειρῶν θιγών.</l>
            </sp>
            <sp>
               <speaker>Οἰδίπους</speaker>
               <l>ὅταν δὲ τοῦτο χεῦμʼ ἀκήρατον λάβω;</l>
            </sp>
            <sp>
               <speaker>Χορός</speaker>
               <l>κρατῆρές εἰσιν, ἀνδρὸς εὔχειρος τέχνη,</l>
               <l>ὧν κρᾶτʼ ἔρεψον καὶ λαβὰς ἀμφιστόμους.</l>
            </sp>
            <sp>
               <speaker>Οἰδίπους</speaker>
               <l>θαλλοῖσιν ἢ κρόκαισιν, ἢ ποίῳ τρόπῳ;</l>
            </sp>
            <sp>
               <speaker>Χορός</speaker>
               <l n="475">οἰός  γε νεαρᾶς νεοπόκῳ μαλλῷ λαβών.</l>
            </sp>
            <sp>
               <speaker>Οἰδίπους</speaker>
               <l>εἶεν·  τὸ δʼ ἔνθεν ποῖ τελευτῆσαί με χρή;</l>
            </sp>
            <sp>
               <speaker>Χορός</speaker>
               <l>χοὰς χέασθαι στάντα πρὸς πρώτην ἕω.</l>
            </sp>
            <sp>
               <speaker>Οἰδίπους</speaker>
               <l>ἦ τοῖσδε κρωσσοῖς οἷς λέγεις χέω τάδε;</l>
            </sp>
            <sp>
               <speaker>Χορός</speaker>
               <l>τρισσάς γε πηγάς·  τὸν τελευταῖον δʼ ὅλον.</l>
            </sp>
            <sp>
               <speaker>Οἰδίπους</speaker>
               <l n="480">τοῦ τόνδε πλήσας θῶ; δίδασκε καὶ τόδε.</l>
            </sp>
            <sp>
               <speaker>Χορός</speaker>
               <l>ὕδατος, μελίσσης·  μηδὲ προσφέρειν μέθυ.</l>
            </sp>
            <sp>
               <speaker>Οἰδίπους</speaker>
               <l>ὅταν δὲ τούτων γῆ μελάμφυλλος τύχῃ;</l>
            </sp>
            <sp>
               <speaker>Χορός</speaker>
               <l>τρὶς ἐννέʼ αὐτῇ κλῶνας ἐξ ἀμφοῖν χεροῖν</l>
               <l>τιθεὶς ἐλαίας τάσδʼ ἐπεύχεσθαι λιτάς.</l>
            </sp>
            <sp>
               <speaker>Οἰδίπους</speaker>
               <l n="485">τούτων ἀκοῦσαι βούλομαι·  μέγιστα γάρ.</l>
            </sp>
            <sp>
               <speaker>Χορός</speaker>
               <l>ὥς σφας καλοῦμεν Εὐμενίδας, ἐξ εὐμενῶν</l>
               <l>στέρνων δέχεσθαι τὸν ἱκέτην σωτήριον,</l>
               <l>αἰτοῦ σύ τʼ αὐτὸς κεἴ τις ἄλλος ἀντὶ σοῦ,</l>
               <l>ἄπυστα φωνῶν μηδὲ μηκύνων βοήν·</l>
               <l n="490">ἔπειτʼ  ἀφέρπειν ἄστροφος.   καὶ ταῦτά σοι</l>
               <l>δράσαντι θαρσῶν ἂν παρασταίην ἐγώ·</l>
               <l>ἄλλως δὲ δειμαίνοιμʼ ἄν, ὦ ξένʼ, ἀμφὶ σοι.</l>
            </sp>
            <sp>
               <speaker>Οἰδίπους</speaker>
               <l>ὦ παῖδε, κλύετον τῶνδε προσχώρων ξένων;</l>
            </sp>
            <sp>
               <speaker>Ἀντιγόνη</speaker>
               <l>ἠκούσαμέν τε χὤ  τι δεῖ πρόστασσε δρᾶν.</l>
            </sp>
            <sp>
               <speaker>Οἰδίπους</speaker>
               <l n="495">ἐμοὶ μὲν οὐχ ὁδωτά·  λείπομαι γὰρ ἐν</l>
               <l>τῷ μὴ δύνασθαι μήδʼ ὁρᾶν, δυοῖν κακοῖν·</l>
               <l>σφῷν δʼ ἁτέρα μολοῦσα πραξάτω τάδε.</l>
               <l>ἀρκεῖν γὰρ οἶμαι κἀντὶ μυρίων μίαν</l>
               <l>ψυχὴν τάδʼ ἐκτίνουσαν, ἢν εὔνους παρῇ.</l>
               <l n="500">ἀλλʼ ἐν τάχει τι πράσσετον·  μόνον δέ με</l>
               <l>μὴ λείπετʼ·  οὐ γὰρ ἂν σθένοι τοὐμὸν δέμας</l>
               <l>ἔρημον ἕρπειν οὐδʼ ὑφηγητοῦ δίχα.</l>
            </sp>
            <sp>
               <speaker>Ἰσμήνη</speaker>
               <l>ἀλλʼ εἶμʼ ἐγὼ τελοῦσα·  τὸν τόπον δʼ ἵνα</l>
               <l>χρῆσταί μʼ ἐφευρεῖν, τοῦτο βούλομαι μαθεῖν.</l>
            </sp>
            <sp>
               <speaker>Χορός</speaker>
               <l n="505">τοὐκεῖθεν ἄλσους, ὦ ξένη, τοῦδʼ·  ἢν δέ του</l>
               <l>σπάνιν τινʼ ἴσχῃς, ἔστʼ ἔποικος ὃς φράσει.</l>
            </sp>
            <sp>
               <speaker>Ἰσμήνη</speaker>
               <l>χωροῖμʼ ἂν ἐς τόδʼ·  Ἀντιγόνη, σὺ δʼ ἐνθάδε</l>
               <l>φύλασσε πατέρα τόνδε·  τοῖς τεκοῦσι γὰρ</l>
               <l>οὐδʼ εἰ πονεῖ τις, δεῖ  πόνου μνήμην ἔχειν.</l>
            </sp>
            </div><div n="510" subtype="card" type="textpart">
         
         <milestone unit="choral"/>
            <milestone unit="strophe" n="1"/>
               <sp>
                  <speaker>Χορός</speaker>
                  <l n="510">δεινὸν μὲν τὸ πάλαι κείμενον ἤδη κακόν, ὦ ξεῖνʼ, ἐπεγείρειν·</l>
                  <l>ὅμως δʼ ἔραμαι πυθέσθαι</l>
               </sp>
               <sp>
                  <speaker>Οἰδίπους</speaker>
                  <l>τί τοῦτο;</l>
               </sp>
               <sp>
                  <speaker>Χορός</speaker>
                  <l>τᾶς δειλαίας ἀπόρου φανείσας</l>
                  <l>ἀλγηδόνος, ᾇ ξυνέστας.</l>
               </sp>
               <sp>
                  <speaker>Οἰδίπους</speaker>
                  <l n="515">μὴ πρὸς ξενίας ἀνοίξῃς</l>
                  <l>τᾶς σᾶς ἃ πέπονθʼ ἀναιδῆ.</l>
               </sp>
               <sp>
                  <speaker>Χορός</speaker>
                  <l>τό τοι πολὺ καὶ μηδαμὰ λῆγον</l>
                  <l>χρῄζω,  ξεῖνʼ, ὀρθὸν ἄκουσμʼ ἀκοῦσαι.</l>
               </sp>
               <sp>
                  <speaker>Οἰδίπους</speaker>
                  <l>ὤμοι.</l>
               </sp>
               <sp>
                  <speaker>Χορός</speaker>
                  <l>στέρξον, ἱκετεύω.</l>
               </sp>
               <sp>
                  <speaker>Οἰδίπους</speaker>
                  <l>φεῦ φεῦ.</l>
               </sp>
               <sp>
                  <speaker>Χορός</speaker>
                  <l n="520">πείθου·  κἀγὼ γὰρ ὅσον σὺ προσχρῄζεις.</l>
               </sp>
               </div><div n="521" subtype="card" type="textpart">
            
            <milestone unit="antistrophe" n="1"/>
               <sp>
                  <speaker>Οἰδίπους</speaker>
                  <l>ἤνεγκʼ οὖν κακότατʼ, ὦ ξένοι, ἤνεγκʼ ἀέκων μέν,</l>
                  <l>θεὸς ἴστω,</l>
                  <l>τούτων δʼ αὐθαίρετον οὐδέν.</l>
               </sp>
               <sp>
                  <speaker>Χορός</speaker>
                  <l>ἀλλʼ  ἐς τί;</l>
               </sp>
               <sp>
                  <speaker>Οἰδίπους</speaker>
                  <l n="525">κακᾷ μʼ εὐνᾷ πόλις οὐδὲν ἴδριν</l>
                  <l>γάμων ἐνέδησεν ἄτᾳ.</l>
               </sp>
               <sp>
                  <speaker>Χορός</speaker>
                  <l>ἦ ματρόθεν, ὡς ἀκούω,</l>
                  <l>δυσώνυμα λέκτρʼ ἐπλήσω;</l>
               </sp>
               <sp>
                  <speaker>Οἰδίπους</speaker>
                  <l>ὤμοι θάνατος μὲν τάδʼ ἀκούειν,</l>
                  <l n="530">ὦ ξεῖνʼ·  αὗται δὲ δύʼ ἐξ ἐμοῦ μὲν</l>
               </sp>
               <sp>
                  <speaker>Χορός</speaker>
                  <l>πῶς φῄς;</l>
               </sp>
               <sp>
                  <speaker>Οἰδίπους</speaker>
                  <l>παῖδε, δύο δʼ ἄτα</l>
               </sp>
               <sp>
                  <speaker>Χορός</speaker>
                  <l n="532b">ὦ Ζεῦ.</l>
               </sp>
               <sp>
                  <speaker>Οἰδίπους</speaker>
                  <l>ματρὸς κοινᾶς ἀπέβλαστον ὠδῖνος.</l>
               </sp>
               </div><div n="534" subtype="card" type="textpart">
            
            <milestone unit="strophe" n="2"/>
               <sp>
                  <speaker>Χορός</speaker>
                  <l>σαί τʼ εἴσʼ ἄρʼ  ἀπόγονοί τε καὶ </l>
               </sp>
               <sp>
                  <speaker>Οἰδίπους</speaker>
                  <l n="535">κοιναί γε πατρὸς ἀδελφεαί.</l>
               </sp>
               <sp>
                  <speaker>Χορός</speaker>
                  <l>ἰώ.</l>
               </sp>
               <sp>
                  <speaker>Οἰδίπους</speaker>
                  <l>ἰὼ δῆτα μυρίων γʼ ἐπιστροφαὶ κακῶν.</l>
               </sp>
               <sp>
                  <speaker>Χορός</speaker>
                  <l>ἔπαθες</l>
               </sp>
               <sp>
                  <speaker>Οἰδίπους</speaker>
                  <l>ἔπαθον ἄλαστʼ ἔχειν.</l>
               </sp>
               <sp>
                  <speaker>Χορός</speaker>
                  <l>ἔρεξας</l>
               </sp>
               <sp>
                  <speaker>Οἰδίπους</speaker>
                  <l>οὐκ ἔρεξα.</l>
               </sp>
               <sp>
                  <speaker>Χορός</speaker>
                  <l>τί γάρ;</l>
               </sp>
               <sp>
                  <speaker>Οἰδίπους</speaker>
                  <l>ἐδεξάμην</l>
                  <l n="540">δῶρον, ὃ μήποτʼ ἐγὼ ταλακάρδιος</l>
                  <l>ἐπωφέλησας  πόλεος ἐξελέσθαι.</l>
               </sp>
               </div><div n="542" subtype="card" type="textpart">
            
            <milestone unit="antistrophe" n="2"/>
               <sp>
                  <speaker>Χορός</speaker>
                  <l>δύστανε, τί γάρ; ἔθου φόνον</l>
               </sp>
               <sp>
                  <speaker>Οἰδίπους</speaker>
                  <l>τί τοῦτο; τί δʼ ἐθέλεις μαθεῖν;</l>
               </sp>
               <sp>
                  <speaker>Χορός</speaker>
                  <l>πατρός;</l>
               </sp>
               <sp>
                  <speaker>Οἰδίπους</speaker>
                  <l>παπαῖ. δευτέραν ἔπαισας, ἐπὶ νόσῳ νόσον,</l>
               </sp>
               <sp>
                  <speaker>Χορός</speaker>
                  <l>ἔκανες</l>
               </sp>
               <sp>
                  <speaker>Οἰδίπους</speaker>
                  <l>ἔκανον.  ἔχει δέ μοι</l>
               </sp>
               <sp>
                  <speaker>Χορός</speaker>
                  <l>τί τοῦτο;</l>
               </sp>
               <sp>
                  <speaker>Οἰδίπους</speaker>
                  <l>πρὸς δίκας τι.</l>
               </sp>
               <sp>
                  <speaker>Χορός</speaker>
                  <l>τί γάρ;</l>
               </sp>
               <sp>
                  <speaker>Οἰδίπους</speaker>
                  <l>ἐγὼ φράσω.</l>
                  <l>καὶ  γὰρ ἄν, οὓς ἐφόνευσʼ, ἔμʼ ἀπώλεσαν·</l>
                  <l>νόμῳ δὲ καθαρός,  ἄϊδρις εἰς τόδʼ ἦλθον.</l>
               </sp>
               </div><div n="549" subtype="card" type="textpart">
            
         
         <milestone unit="episode"/>
            <sp>
               <speaker>Χορός</speaker>
               <l>καὶ  μὴν ἄναξ ὅδʼ ἡμὶν Αἰγέως γόνος</l>
               <l n="550">Θησεὺς κατʼ  ὀμφὴν σὴν ἐφʼ  ἁστάλη    πάρα.</l>
            </sp>
            <sp>
               <speaker>Θησεύς</speaker>
               <l>πολλῶν ἀκούων ἔν τε τῷ πάρος χρόνῳ</l>
               <l>τὰς αἱματηρὰς ὀμμάτων διαφθορὰς</l>
               <l>ἔγνωκά σʼ, ὦ παῖ Λαΐου, τανῦν θʼ ὁδοῖς</l>
               <l n="555">ἐν ταῖσδʼ ἀκούων μᾶλλον ἐξεπίσταμαι.</l>
               <l>σκευή τε γάρ σε καὶ τὸ δύστηνον κάρα</l>
               <l>δηλοῦτον ἡμῖν ὄνθʼ ὃς εἶ, καί σʼ οἰκτίσας</l>
               <l>θέλω ʼπερέσθαι, δύσμορʼ Οἰδίπους, τίνα</l>
               <l n="560">πόλεως ἐπέστης προστροπὴν ἐμοῦ τʼ  ἔχων,</l>
               <l>αὐτός τε χἠ σὴ δύσμορος παραστάτις.</l>
               <l>δίδασκε·  δεινὴν γάρ τινʼ ἂν πρᾶξιν τύχοις</l>
               <l>λέξας ὁποίας ἐξαφισταίμην ἐγώ,</l>
               <l>ὃς οἶδα καὐτὸς ὡς ἐπαιδεύθην ξένος,</l>
               <l>ὥσπερ σύ, χὢς εἷς πλεῖστʼ ἀνὴρ ἐπὶ ξένης</l>
               <l n="565">ἤθλησα κινδυνεύματʼ ἐν τὠμῷ κάρᾳ·</l>
               <l>ὥστε ξένον γʼ ἂν οὐδένʼ ὄνθʼ, ὥσπερ σὺ νῦν,</l>
               <l>ὑπεκτραποίμην μὴ οὐ συνεκσῴζειν·  ἐπεὶ</l>
               <l>ἔξοιδʼ ἀνὴρ ὢν χὤτι τῆς εἰς αὔριον</l>
               <l>οὐδὲν πλέον μοι σοῦ μέτεστιν ἡμέρας.</l>
            </sp>
            <sp>
               <speaker>Οἰδίπους</speaker>
               <l>Θησεῦ, τὸ σὸν γενναῖον ἐν σμικρῷ λόγῳ</l>
               <l n="570">παρῆκεν, ὥστε βραχέα μοι δεῖσθαι φράσαι.</l>
               <l>σὺ γάρ μʼ ὅς εἰμι κἀφʼ ὅτου πατρὸς γεγὼς</l>
               <l>καὶ γῆς ὁποίας ἦλθον, εἰρηκὼς κυρεῖς·</l>
               <l>ὥστʼ ἐστί μοι τὸ λοιπὸν οὐδὲν ἄλλο πλὴν</l>
               <l>εἰπεῖν ἃ χρῄζω, χὠ λόγος διοίχεται.</l>
            </sp>
            <sp>
               <speaker>Θησεύς</speaker>
               <l n="575">τοῦτʼ αὐτὸ νῦν δίδασχʼ, ὅπως ἂν ἐκμάθω.</l>
            </sp>
            <sp>
               <speaker>Οἰδίπους</speaker>
               <l>δώσων ἱκάνω τοὐμὸν ἄθλιον δέμας</l>
               <l>σοὶ δῶρον, οὐ σπουδαῖον εἰς ὄψιν· τὰ δὲ</l>
               <l>κέρδη παρʼ αὐτοῦ κρείσσονʼ ἢ μορφὴ καλή.</l>
            </sp>
            </div><div n="579" subtype="card" type="textpart">
            <sp>
               <speaker>Θησεύς</speaker>
               <l>ποῖον δὲ κέρδος ἀξιοῖς ἥκειν φέρων;</l>
            </sp>
            <sp>
               <speaker>Οἰδίπους</speaker>
               <l n="580">χρόνῳ μάθοις ἄν, οὐχὶ τῷ παρόντι που.</l>
            </sp>
            <sp>
               <speaker>Θησεύς</speaker>
               <l>ποίῳ γὰρ ἡ σὴ προσφορὰ δηλώσεται;</l>
            </sp>
            <sp>
               <speaker>Οἰδίπους</speaker>
               <l>ὅταν θάνω ʼγὼ   καὶ σύ μου ταφεὺς γένῃ</l>
            </sp>
            <sp>
               <speaker>Θησεύς</speaker>
               <l>τὰ λοίσθιʼ αἰτεῖ τοῦ βίου, τὰ δʼ ἐν μέσῳ</l>
               <l>ἢ λῆστιν ἴσχεις ἢ διʼ οὐδενὸς ποεῖ.</l>
            </sp>
            <sp>
               <speaker>Οἰδίπους</speaker>
               <l n="585">ἐνταῦθα γάρ μοι κεῖνα συγκομίζεται.</l>
            </sp>
            <sp>
               <speaker>Θησεύς</speaker>
               <l>ἀλλʼ ἐν βραχεῖ δὴ τήνδε μʼ ἐξαιτεῖ χάριν.</l>
            </sp>
            <sp>
               <speaker>Οἰδίπους</speaker>
               <l>ὅρα γε μήν·  οὐ σμικρός, οὔχ, ἁγὼν ὅδε.</l>
            </sp>
            <sp>
               <speaker>Θησεύς</speaker>
               <l>πότερα τὰ τῶν σῶν ἐκγόνων κἀμοῦ  λέγεις;—</l>
            </sp>
            <sp>
               <speaker>Οἰδίπους</speaker>
               <l>κεῖνοι κομίζειν κεῖσʼ ἄναξ, χρῄζουσί με.</l>
            </sp>
            <sp>
               <speaker>Θησεύς</speaker>
               <l n="590">ἀλλʼ  εἰ θέλοντά γʼ  οὐδὲ σοὶ φεύγειν καλόν.</l>
            </sp>
            <sp>
               <speaker>Οἰδίπους</speaker>
               <l>ἀλλʼ οὐδʼ, ὅτʼ αὐτὸς ἤθελον, παρίεσαν.</l>
            </sp>
            <sp>
               <speaker>Θησεύς</speaker>
               <l>ὦ μῶρε, θυμὸς δʼ ἐν κακοῖς οὐ ξύμφορον.</l>
            </sp>
            <sp>
               <speaker>Οἰδίπους</speaker>
               <l>ὅταν μάθῃς μου, νουθέτει, τανῦν δʼ ἔα.</l>
            </sp>
            <sp>
               <speaker>Θησεύς</speaker>
               <l>δίδασκʼ·  ἄνευ γνώμης γὰρ οὔ με χρὴ λέγειν.</l>
            </sp>
            <sp>
               <speaker>Οἰδίπους</speaker>
               <l n="595">πέπονθα, Θησεῦ, δεινὰ πρὸς κακοῖς κακά.</l>
            </sp>
            <sp>
               <speaker>Θησεύς</speaker>
               <l>ἦ τὴν παλαιὰν ξυμφορὰν γένους ἐρεῖς;</l>
            </sp>
            <sp>
               <speaker>Οἰδίπους</speaker>
               <l>οὐ δῆτʼ, ἐπεὶ πᾶς τοῦτό γʼ Ἑλλήνων θροεῖ.</l>
            </sp>
            <sp>
               <speaker>Θησεύς</speaker>
               <l>τί γὰρ τὸ μεῖζον ἢ κατʼ ἄνθρωπον νοσεῖς;</l>
            </sp>
            <sp>
               <speaker>Οἰδίπους</speaker>
               <l>οὕτως ἔχει μοι.  γῆς ἐμῆς ἀπηλάθην</l>
               <l n="600">πρὸς τῶν ἐμαυτοῦ σπερμάτων·  ἔστιν δέ μοι</l>
               <l>πάλιν κατελθεῖν μήποθʼ, ὡς πατροκτόνῳ.</l>
            </sp>
            <sp>
               <speaker>Θησεύς</speaker>
               <l>πῶς δῆτα σʼ ἂν πεμψαίαθʼ, ὥστʼ οἰκεῖν δίχα;</l>
            </sp>
            <sp>
               <speaker>Οἰδίπους</speaker>
               <l>τὸ θεῖον αὐτοὺς ἐξαναγκάσει στόμα.</l>
            </sp>
            <sp>
               <speaker>Θησεύς</speaker>
               <l>ποῖον πάθος δείσαντας ἐκ χρηστηρίων;</l>
            </sp>
            <sp>
               <speaker>Οἰδίπους</speaker>
               <l n="605">ὅτι σφʼ ἀνάγκη τῇδε πληγῆναι χθονί.</l>
            </sp>
            <sp>
               <speaker>Θησεύς</speaker>
               <l>καὶ πῶς γένοιτʼ ἂν τἀμὰ κἀκείνων πικρά;</l>
            </sp>
            </div><div n="607" subtype="card" type="textpart">
            <sp>
               <speaker>Οἰδίπους</speaker>
               <l>ὦ φίλτατʼ Αἰγέως παῖ, μόνοις οὐ γίγνεται</l>
               <l>θεοῖσι γῆρας οὐδὲ κατθανεῖν ποτε.</l>
               <l>τὰ δʼ ἄλλα συγχεῖ πάνθʼ ὁ παγκρατὴς χρόνος.</l>
               <l n="610">φθίνει μὲν ἰσχὺς γῆς, φθίνει δὲ σώματος,</l>
               <l>θνῄσκει δὲ πίστις, βλαστάνει δʼ ἀπιστία,</l>
               <l>καὶ πνεῦμα ταὐτὸν οὔποτʼ οὔτʼ ἐν ἀνδράσιν</l>
               <l>φίλοις βέβηκεν οὔτε πρὸς πόλιν πόλει.</l>
               <l>τοῖς μὲν γὰρ ἤδη, τοῖς δʼ ἐν ὑστέρῳ χρόνῳ</l>
               <l n="615">τὰ τερπνὰ πικρὰ γίγνεται καὖθις φίλα.</l>
               <l>καὶ ταῖσι Θήβαις εἰ τανῦν εὐημερεῖ</l>
               <l>καλῶς τὰ πρὸς σέ, μυρίας ὁ μυρίος</l>
               <l>χρόνος τεκνοῦται νύκτας ἡμέρας τʼ ἰών,</l>
               <l>ἐν αἷς τὰ νῦν ξύμφωνα δεξιώματα</l>
               <l n="620">δόρει διασκεδῶσιν ἐκ σμικροῦ λόγου·</l>
               <l>ἵνʼ οὑμὸς εὕδων καὶ κεκρυμμένος νέκυς</l>
               <l>ψυχρός ποτʼ αὐτῶν θερμὸν αἷμα πίεται,</l>
               <l>εἰ Ζεὺς ἔτι Ζεὺς χὠ Διὸς Φοῖβος σαφής.</l>
               <l>ἀλλʼ οὐ γὰρ αὐδᾶν ἡδὺ τἀκίνητʼ ἔπη,</l>
               <l n="625">ἔα μʼ ἐν οἷσιν ἠρξάμην, τὸ σὸν μόνον</l>
               <l>πιστὸν φυλάσσων, κοὔποτʼ Οἰδίπουν ἐρεῖς</l>
               <l>ἀχρεῖον οἰκητῆρα δέξασθαι τόπων</l>
               <l>τῶν ἐνθάδʼ, εἴπερ μὴ θεοὶ ψεύσουσί με.</l>
            </sp>
            <sp>
               <speaker>Χορός</speaker>
               <l>ἄναξ, πάλαι καὶ ταῦτα καὶ τοιαῦτʼ ἔπη</l>
               <l n="630">γῇ τῇδʼ ὅδʼ ἁνὴρ ὡς τελῶν ἐφαίνετο.</l>
            </sp>
            <sp>
               <speaker>Θησεύς</speaker>
               <l>τίς δῆτʼ ἂν ἀνδρὸς εὐμένειαν ἐκβάλοι</l>
               <l>τοιοῦδʼ, ὅτῳ πρῶτον μὲν ἡ δορύξενος</l>
               <l>κοινή παρʼ ἡμῖν αἰέν ἐστιν ἑστία;</l>
               <l>ἔπειτα δʼ ἱκέτης δαιμόνων ἀφιγμένος</l>
               <l n="635">γῇ τῇδε κἀμοὶ δασμὸν οὐ σμικρὸν τίνει.</l>
               <l>ἁγὼ σεβισθεὶς οὔποτʼ ἐκβαλῶ χάριν</l>
               <l>τὴν τοῦδε, χώρᾳ δʼ ἔμπολιν  κατοικιῶ.</l>
               <l>εἰ δʼ ἐνθάδʼ ἡδὺ τῷ ξένῳ μίμνειν, σέ νιν</l>
               <l>τάξω φυλάσσειν, εἴτʼ ἐμοῦ στείχειν μέτα,</l>
               <l n="640">τόδʼ  ἡδύ, τούτων, Οἰδίπους, δίδωμί σοι</l>
               <l>κρίναντι χρῆσθαι·  τῇδε γὰρ ξυνοίσομαι.</l>
            </sp>
            </div><div n="642" subtype="card" type="textpart">
            <sp>
               <speaker>Οἰδίπους</speaker>
               <l>ὦ Ζεῦ, διδοίης τοῖσι τοιούτοισιν εὖ.</l>
            </sp>
            <sp>
               <speaker>Θησεύς</speaker>
               <l>τί δῆτα χρῄζεις; ἦ δόμους στείχειν ἐμούς;</l>
            </sp>
            <sp>
               <speaker>Οἰδίπους</speaker>
               <l>εἴ μοι θέμις γʼ ἦν·  ἀλλʼ ὁ χῶρός ἐσθʼ ὅδε,</l>
            </sp>
            <sp>
               <speaker>Θησεύς</speaker>
               <l n="645">ἐν ᾧ τί πράξεις; οὐ γὰρ ἀντιστήσομαι.</l>
            </sp>
            <sp>
               <speaker>Οἰδίπους</speaker>
               <l>ἐν ᾧ κρατήσω τῶν ἔμʼ ἐκβεβληκότων.</l>
            </sp>
            <sp>
               <speaker>Θησεύς</speaker>
               <l>μέγʼ ἂν λέγοις δώρημα τῆς συνουσίας.</l>
            </sp>
            <sp>
               <speaker>Οἰδίπους</speaker>
               <l>εἰ σοί γʼ ἅπερ φῂς ἐμμενεῖ τελοῦντί μοι.</l>
            </sp>
            <sp>
               <speaker>Θησεύς</speaker>
               <l>θάρσει τὸ τοῦδέ γʼ ἀνδρός·  οὔ σε μὴ προδῶ.</l>
            </sp>
            <sp>
               <speaker>Οἰδίπους</speaker>
               <l n="650">οὔτοι σʼ ὑφʼ ὅρκου γʼ ὡς κακὸν πιστώσομαι.</l>
            </sp>
            <sp>
               <speaker>Θησεύς</speaker>
               <l>οὔκουν πέρα γʼ ἂν οὐδὲν ἢ λόγῳ φέροις.</l>
            </sp>
            <sp>
               <speaker>Οἰδίπους</speaker>
               <l>πῶς οὖν ποήσεις;</l>
            </sp>
            <sp>
               <speaker>Θησεύς</speaker>
               <l>τοῦ μάλιστʼ ὄκνος σʼ ἔχει;</l>
            </sp>
            <sp>
               <speaker>Οἰδίπους</speaker>
               <l>ἥξουσιν ἄνδρες</l>
            </sp>
            <sp>
               <speaker>Θησεύς</speaker>
               <l>ἀλλὰ τοῖσδʼ ἔσται μέλον.</l>
            </sp>
            <sp>
               <speaker>Οἰδίπους</speaker>
               <l>ὅρα με λείπων</l>
            </sp>
            <sp>
               <speaker>Θησεύς</speaker>
               <l>μὴ δίδασχʼ ἃ χρή με δρᾶν.</l>
            </sp>
            <sp>
               <speaker>Οἰδίπους</speaker>
               <l>ὀκνοῦντʼ ἀνάγκη.</l>
            </sp>
            <sp>
               <speaker>Θησεύς</speaker>
               <l>τοὐμὸν οὐκ ὀκνεῖ κέαρ.</l>
            </sp>
            <sp>
               <speaker>Οἰδίπους</speaker>
               <l>οὐκ οἶσθʼ ἀπειλὰς</l>
            </sp>
            <sp>
               <speaker>Θησεύς</speaker>
               <l>οἶδʼ ἐγώ σε μή τινα</l>
               <l>ἐνθένδʼ ἀπάξοντʼ ἄνδρα πρὸς βίαν ἐμοῦ.</l>
               <l>πολλαὶ δʼ ἀπειλαὶ πολλὰ δὴ μάτην ἔπη</l>
               <l>θυμῷ κατηπείλησαν, ἀλλʼ ὁ νοῦς ὅταν</l>
               <l n="660">αὑτοῦ γένηται, φροῦδα τἀπειλήματα.</l>
               <l>κείνοις δʼ ἴσως κεἰ δείνʼ ἐπερρώσθη λέγειν</l>
               <l>τῆς σῆς ἀγωγῆς, οἶδʼ ἐγώ, φανήσεται</l>
               <l>μακρὸν τὸ δεῦρο πέλαγος οὐδὲ πλώσιμον.</l>
               <l>θαρσεῖν μὲν οὖν ἔγωγε κἂν ἐμῆς ἄνευ</l>
               <l n="665">γνώμης ἐπαινῶ,    Φοῖβος εἰ προὔπεμψέ σε·</l>
               <l>ὅμως δὲ κἀμοῦ μὴ παρόντος οἶδʼ ὅτι</l>
               <l>τοὐμὸν φυλάξει σʼ ὄνομα μὴ πάσχειν κακῶς.</l>
            </sp>
            </div><div n="668" subtype="card" type="textpart">
         
         <milestone unit="choral"/>
            <milestone unit="strophe" n="1"/>
               <sp>
                  <speaker>Χορός</speaker>
                  <l>εὐίππου, ξένε, τᾶσδε χώρας</l>
                  <l>ἵκου τὰ κράτιστα γᾶς ἔπαυλα,</l>
                  <l n="670">τὸν ἀργῆτα Κολωνόν, ἔνθʼ</l>
                  <l>ἁ λίγεια μινύρεται</l>
                  <l>θαμίζουσα μάλιστʼ ἀηδὼν</l>
                  <l>χλωραῖς ὑπὸ βάσσαις,</l>
                  <l>τὸν οἰνωπὸν ἔχουσα κισσὸν</l>
                  <l n="675">καὶ τὰν ἄβατον θεοῦ</l>
                  <l>φυλλάδα μυριόκαρπον ἀνήλιον</l>
                  <l>ἀνήνεμόν τε πάντων</l>
                  <l>χειμώνων· ἵνʼ ὁ βακχιώτας</l>
                  <l>ἀεὶ Διόνυσος ἐμβατεύει</l>
                  <l n="680">θεαῖς ἀμφιπολῶν τιθήναις.</l>
               </sp>
               </div><div n="681" subtype="card" type="textpart">
            
            <milestone unit="antistrophe" n="1"/>
               <sp>
                  <speaker>Χορός</speaker>
                  <l>θάλλει δʼ οὐρανίας ὑπʼ  ἄχνας</l>
                  <l>ὁ καλλίβοτρυς κατʼ ἦμαρ ἀεὶ</l>
                  <l>νάρκισσος, μεγάλαιν θεαῖν</l>
                  <l>ἀρχαῖον στεφάνωμʼ, ὅ τε</l>
                  <l n="685">χρυσαυγὴς κρόκος·  οὐδʼ ἄϋπνοι</l>
                  <l>κρῆναι μινύθουσιν</l>
                  <l>Κηφισοῦ  νομάδες ῥεέθρων,</l>
                  <l>ἀλλʼ αἰὲν ἐπʼ ἤματι</l>
                  <l>ὠκυτόκος πεδίων ἐπινίσσεται</l>
                  <l n="690">ἀκηράτῳ σὺν ὄμβρῳ</l>
                  <l>στερνούχου χθονός·  οὐδὲ Μουσᾶν</l>
                  <l>χοροί νιν ἀπεστύγησαν οὐδʼ ἁ</l>
               </sp>
               </div><div n="694" subtype="card" type="textpart">
            
            <milestone unit="strophe" n="2"/>
               <sp>
                  <speaker>Χορός</speaker>
                  <l>χρυσάνιος Ἀφροδίτα.</l>
                  <l n="695">ἔστιν δʼ οἷον ἐγὼ γᾶς Ἀσίας οὐκ ἐπακούω</l>
                  <l>οὐδʼ ἐν τᾷ μεγάλᾳ Δωρίδι νάσῳ Πέλοπος πώποτε βλαστὸν</l>
                  <l>φύτευμʼ ἀχείρωτον αὐτόποιον,</l>
                  <l>ἐγχέων φόβημα δαΐων,</l>
                  <l n="700">ὃ τᾷδε θάλλει μέγιστα χώρᾳ,</l>
                  <l>γλαυκᾶς παιδοτρόφου φύλλον ἐλαίας·</l>
                  <l>τὸ μέν τις οὐ νεαρὸς οὐδὲ  γήρᾳ</l>
                  <l>συνναίων  ἁλιώσει χερὶ πέρσας·  ὁ γὰρ αἰὲν ὁρῶν κύκλος</l>
                  <l n="705">λεύσσει νιν μορίου Διὸς</l>
                  <l>χἀ γλαυκῶπις Ἀθάνα.</l>
               </sp>
               </div><div n="707" subtype="card" type="textpart">
            
            <milestone unit="antistrophe" n="2"/>
               <sp>
                  <speaker>Χορός</speaker>
                  <l>ἄλλον δʼ αἶνον ἔχω ματροπόλει τᾷδε κράτιστον</l>
                  <l n="710">δῶρον τοῦ μεγάλου δαίμονος, εἰπεῖν, χθονὸς αὔχημα μέγιστον,</l>
                  <l>εὔιππον, εὔπωλον, εὐθάλασσον.</l>
                  <l>ὦ παῖ Κρόνου, σὺ γάρ νιν εἰς</l>
                  <l>τόδʼ εἷσας αὔχημʼ, ἄναξ Ποσειδάν,</l>
                  <l n="715">ἵπποισιν τὸν ἀκεστῆρα χαλινὸν</l>
                  <l>πρώταισι ταῖσδε κτίσας ἀγυιαῖς.</l>
                  <l>ἁ δʼ εὐήρετμος ἔκπαγλʼ ἁλία χερσὶ παραπτομένα πλάτα</l>
                  <l>θρῴσκει, τῶν ἑκατομπόδων</l>
                  <l>Νηρῄδων ἀκόλουθος.</l>
               </sp>
               </div><div n="720" subtype="card" type="textpart">
            
         
         <milestone unit="episode"/>
            <sp>
               <speaker>Ἀντιγόνη</speaker>
               <l n="720">ὦ πλεῖστʼ  ἐπαίνοις εὐλογούμενον πέδον,</l>
               <l>νῦν σὸν τὰ λαμπρὰ ταῦτα δὴ φαίνειν ἔπη.</l>
            </sp>
            <sp>
               <speaker>Οἰδίπους</speaker>
               <l>τί δʼ ἔστιν, ὦ παῖ, καινόν;</l>
            </sp>
            <sp>
               <speaker>Ἀντιγόνη</speaker>
               <l>ἆσσον ἔρχεται</l>
               <l>Κρέων ὅδʼ ἡμῖν οὐκ ἄνευ πομπῶν, πάτερ.</l>
            </sp>
            <sp>
               <speaker>Οἰδίπους</speaker>
               <l>ὦ φίλτατοι γέροντες, ἐξ ὑμῶν ἐμοὶ</l>
               <l n="725">φαίνοιτʼ ἂν ἤδη τέρμα τῆς σωτηρίας.</l>
            </sp>
            <sp>
               <speaker>Χορός</speaker>
               <l>θάρσει, παρέσται·  καὶ γὰρ εἰ γέρων ἐγώ,</l>
               <l>τὸ τῆσδε χώρας οὐ γεγήρακεν σθένος.</l>
            </sp>
            <sp>
               <speaker>Κρέων</speaker>
               <l>ἄνδρες χθονὸς τῆσδʼ εὐγενεῖς οἰκήτορες,</l>
               <l>ὁρῶ τινʼ ὑμᾶς ὀμμάτων εἰληφότας</l>
               <l n="730">φόβον νεώρη τῆς ἐμῆς ἐπεισόδου,</l>
               <l>ὃν μήτʼ ὀκνεῖτε μήτʼ ἀφῆτʼ ἔπος κακόν.</l>
               <l>ἥκω γὰρ οὐχ ὡς δρᾶν τι βουληθείς, ἐπεὶ</l>
               <l>γέρων μέν εἰμι, πρὸς πόλιν δʼ ἐπίσταμαι</l>
               <l>σθένουσαν ἥκων, εἴ τινʼ Ἑλλάδος, μέγα.</l>
               <l n="735">ἀλλʼ ἄνδρα τόνδε τηλικόσδʼ ἀπεστάλην</l>
               <l>πείσων ἕπεσθαι πρὸς τὸ Καδμείων πέδον,</l>
               <l>οὐκ ἐξ ἑνὸς στείλαντος, ἀλλʼ ἀνδρῶν ὑπὸ</l>
               <l>πάντων κελευσθείς, οὕνεχʼ ἧκέ μοι γένει</l>
               <l>τὰ τοῦδε πενθεῖν πήματʼ εἰς πλεῖστον πόλεως.</l>
               <l n="740">ἀλλʼ ὦ ταλαίπωρʼ Οἰδίπους, κλύων ἐμοῦ</l>
               <l>ἱκοῦ πρὸς οἴκους.  πᾶς σε Καδμείων λεὼς</l>
               <l>καλεῖ δικαίως, ἐκ δὲ τῶν μάλιστʼ ἐγώ,</l>
               <l>ὅσῳπερ, εἰ μὴ πλεῖστον ἀνθρώπων ἔφυν</l>
               <l>κάκιστος, ἀλγῶ τοῖσι σοῖς κακοῖς, γέρον,</l>
               <l n="745">ὁρῶν σε τὸν δύστηνον ὄντα μὲν ξένον,</l>
               <l>ἀεὶ δʼ ἀλήτην κἀπὶ προσπόλου μιᾶς</l>
               <l>βιοστερῆ χωροῦντα·  τὴν ἐγὼ τάλας</l>
               <l>οὐκ ἄν ποτʼ ἐς τοσοῦτον αἰκίας πεσεῖν</l>
               <l>ἔδοξʼ, ὅσον πέπτωκεν ἥδε δύσμορος,</l>
               <l n="750">ἀεί σε κηδεύουσα καὶ  τὸ σὸν κάρα</l>
               <l>πτωχῷ διαίτῃ, τηλικοῦτος, οὐ γάμων</l>
               <l>ἔμπειρος, ἀλλὰ τοὐπιόντος ἁρπάσαι.</l>
               <l>ἆρʼ ἄθλιον τοὔνειδος, ὦ τάλας ἐγώ,</l>
               <l>ὠνείδισʼ εἰς σὲ κἀμὲ καὶ τὸ πᾶν γένος;</l>
               <l n="755">ἀλλʼ οὐ γὰρ ἔστι τἀμφανῆ κρύπτειν, σύ νιν</l>
               <l>πρὸς θεῶν πατρῴων, Οἰδίπους, πεισθεὶς ἐμοὶ</l>
               <l>κρύψον, θελήσας ἄστυ καὶ δόμους μολεῖν</l>
               <l>τοὺς σοὺς πατρῴους, τήνδε τὴν πόλιν φίλως</l>
               <l>εἰπών·  ἐπαξία γάρ·  ἡ δʼ οἴκοι πλέον</l>
               <l n="760">δίκῃ σέβοιτʼ ἄν, οὖσα σὴ πάλαι τροφός.</l>
            </sp>
            </div><div n="761" subtype="card" type="textpart">
            <sp>
               <speaker>Οἰδίπους</speaker>
               <l>ὦ πάντα τολμῶν κἀπὸ παντὸς ἂν φέρων</l>
               <l>λόγου δικαίου μηχάνημα ποικίλον,</l>
               <l>τί ταῦτα πειρᾷ κἀμὲ δεύτερον θέλεις</l>
               <l>ἑλεῖν ἐν οἷς μάλιστʼ ἂν ἀλγοίην ἁλούς;</l>
               <l n="765">πρόσθεν τε γάρ με τοῖσιν οἰκείοις κακοῖς</l>
               <l>νοσοῦνθʼ, ὅτʼ ἦν μοι τέρψις ἐκπεσεῖν χθονός,</l>
               <l>οὐκ ἤθελες θέλοντι προσθέσθαι χάριν·</l>
               <l>ἀλλʼ ἡνίκʼ ἤδη μεστὸς ἦ θυμούμενος</l>
               <l>καὶ τοὐν δόμοισιν ἦν διαιτᾶσθαι γλυκύ,</l>
               <l n="770">τότʼ  ἐξεώθεις κἀξέβαλλες, οὐδέ σοι</l>
               <l>τὸ συγγενὲς τοῦτʼ οὐδαμῶς τότʼ ἦν φίλον·</l>
               <l>νῦν τʼ αὖθις ἡνίκʼ εἰσορᾷς πόλιν τέ μοι</l>
               <l>ξυνοῦσαν εὔνουν τήνδε καὶ γένος τὸ πᾶν,</l>
               <l>πειρᾷ μετασπᾶν, σκληρὰ μαλθακῶς λέγων.</l>
               <l n="775">καίτοι τίς αὕτη τέρψις ἄκοντας φιλεῖν;</l>
               <l>ὥσπερ τις εἴ σοι λιπαροῦντι μὲν τυχεῖν</l>
               <l>μηδὲν διδοίη μηδʼ ἐπαρκέσαι θέλοι,</l>
               <l>πλήρη δʼ ἔχοντι θυμὸν ὧν χρῄζοις, τότε</l>
               <l>δωροῖθʼ, ὅτʼ οὐδὲν ἡ χάρις χάριν φέροι·</l>
               <l n="780">ἆρʼ ἂν ματαίου τῆσδʼ ἂν ἡδονῆς τύχοις;</l>
               <l>τοιαῦτα μέντοι καὶ σὺ προσφέρεις ἐμοί,</l>
               <l>λόγῳ μὲν ἐσθλά.  τοῖσι δʼ ἔργοισιν κακά.</l>
               <l>φράσω δὲ καὶ τοῖσδʼ, ὥς σε δηλώσω κακόν.</l>
               <l>ἥκεις ἔμʼ ἄξων, οὐχʼ ἵνʼ ἐς δόμους ἄγῃς,</l>
               <l n="785">ἀλλʼ ὡς πάραυλον οἰκίσῃς, πόλις δέ σοι</l>
               <l>κακῶν ἄνατος τῆσδʼ ἀπαλλαχθῇ χθονός.</l>
               <l>οὐκ ἔστι σοι ταῦτʼ, ἀλλά σοι τάδʼ ἔστʼ, ἐκεῖ</l>
               <l>χώρας ἀλάστωρ οὑμὸς ἐνναίων ἀεί·</l>
               <l>ἔστιν δὲ παισὶ τοῖς ἐμοῖσι τῆς ἐμῆς</l>
               <l n="790">χθονὸς λαχεῖν τοσοῦτον, ἐνθανεῖν μόνον.</l>
               <l>ἆρʼ οὐκ ἄμεινον ἢ σὺ τἀν Θήβαις φρονῶ;</l>
               <l>πολλῷ γʼ, ὅσῳπερ κἀκ σαφεστέρων κλύω,</l>
               <l>Φοίβου τε καὐτοῦ Ζηνός, ὃς κείνου πατήρ.</l>
               <l>τὸ σὸν δʼ ἀφῖκται δεῦρʼ ὑπόβλητον στόμα,</l>
               <l n="795">πολλὴν ἔχον στόμωσιν·  ἐν δὲ τῷ λέγειν</l>
               <l>κάκʼ ἂν λάβοις τὰ πλείονʼ ἢ σωτήρια.</l>
               <l>ἀλλʼ οἶδα γάρ σε ταῦτα μὴ τείθων, ἴθι·</l>
               <l>ἡμᾶς δʼ ἔα ζῆν ἐνθάδʼ·  οὐ γὰρ ἂν κακῶς</l>
               <l>οὐδʼ ὧδʼ ἔχοντες ζῷμεν, εἰ τερποίμεθα.</l>
            </sp>
            </div><div n="800" subtype="card" type="textpart">
            <sp>
               <speaker>Κρέων</speaker>
               <l n="800">πότερα νομίζεις δυστυχεῖν ἔμʼ ἐς τὰ σά,</l>
               <l>ἤ σʼ εἰς τὰ σαυτοῦ μᾶλλον, ἐς τῷ νῦν λόγῳ;</l>
            </sp>
            <sp>
               <speaker>Οἰδίπους</speaker>
               <l>ἐμοὶ μέν ἐσθʼ ἥδιστον, εἰ σὺ μήτʼ ἐμὲ</l>
               <l>πείθειν οἷός τʼ εἶ μήτε τούσδε τοὺς πέλας.</l>
            </sp>
            <sp>
               <speaker>Κρέων</speaker>
               <l>ὦ δύσμορʼ, οὐδὲ τῷ χρόνῳ φύσας φανεῖ</l>
               <l n="805">φρένας ποτʼ ἀλλὰ λῦμα τῷ γήρᾳ τρέφει;</l>
            </sp>
            <sp>
               <speaker>Οἰδίπους</speaker>
               <l>γλώσσῃ σὺ δεινός·  ἄνδρα δʼ οὐδένʼ οἶδʼ ἐγὼ</l>
               <l>δίκαιον ὅστις ἐξ ἅπαντος εὖ λέγει.</l>
            </sp>
            <sp>
               <speaker>Κρέων</speaker>
               <l>χωρὶς τό τʼ εἰπεῖν πολλὰ καὶ τὰ καίρια.</l>
            </sp>
            <sp>
               <speaker>Οἰδίπους</speaker>
               <l>ὡς δὴ σὺ βραχέα, ταῦτα δʼ ἐν καιρῷ λέγεις.</l>
            </sp>
            <sp>
               <speaker>Κρέων</speaker>
               <l n="810">οὐ δῆθʼ  ὅτῳ γε νοῦς ἴσος καὶ σοὶ πάρα.</l>
            </sp>
            <sp>
               <speaker>Οἰδίπους</speaker>
               <l>ἄπελθʼ, ἐρῶ γὰρ καὶ πρὸ τῶνδε, μηδέ με</l>
               <l>φύλασσʼ ἐφορμῶν ἔνθα χρὴ ναίειν ἐμέ.</l>
            </sp>
            <sp>
               <speaker>Κρέων</speaker>
               <l>μαρτύρομαι τούσδʼ, οὐ σέ· πρὸς δὲ τοὺς φίλους</l>
               <l>οἷʼ ἀνταμείβει ῥήματʼ, ἤν σʼ ἕλω ποτέ</l>
            </sp>
            <sp>
               <speaker>Οἰδίπους</speaker>
               <l n="815">τίς δʼ ἄν με τῶνδε συμμάχων ἕλοι βίᾳ;</l>
            </sp>
            <sp>
               <speaker>Κρέων</speaker>
               <l>ἦ μὴν σὺ κἄνευ τοῦδε λυπηθεὶς ἔσει.</l>
            </sp>
            <sp>
               <speaker>Οἰδίπους</speaker>
               <l>ποίῳ σὺν ἔργῳ τοῦτʼ ἀπειλήσας ἔχεις;</l>
            </sp>
            <sp>
               <speaker>Κρέων</speaker>
               <l>παίδοιν δυοῖν σοι τὴν μὲν ἀρτίως ἐγὼ</l>
               <l>ξυναρπάσας ἔπεμψα, τὴν δʼ ἄξω τάχα.</l>
            </sp>
            <sp>
               <speaker>Οἰδίπους</speaker>
               <l>οἴμοι.</l>
            </sp>
            <sp>
               <speaker>Κρέων</speaker>
               <l>τάχʼ  ἕξεις μᾶλλον οἰμώζειν τάδε.</l>
            </sp>
            <sp>
               <speaker>Οἰδίπους</speaker>
               <l>τὴν παῖδʼ ἔχεις μου;</l>
            </sp>
            <sp>
               <speaker>Κρέων</speaker>
               <l>τήνδε τʼ οὐ μακροῦ χρόνου.</l>
            </sp>
            <sp>
               <speaker>Οἰδίπους</speaker>
               <l>ἰὼ ξένοι, τί δράσετʼ; ἦ προδώσετε,</l>
               <l>κοὐκ ἐξελᾶτε τὸν ἀσεβῆ τῆσδε χθονός;</l>
            </sp>
            <sp>
               <speaker>Χορός</speaker>
               <l>χώρει, ξένʼ, ἔξω θᾶσσον.  οὔτε γὰρ τὰ νῦν</l>
               <l n="825">δίκαια πράσσεις οὔθʼ ἃ πρόσθεν εἴργασαι.</l>
            </sp>
            <sp>
               <speaker>Κρέων</speaker>
               <l>ὑμῖν ἂν εἴη τήνδε καιρὸς ἐξάγειν</l>
               <l>ἄκουσαν, εἰ θέλουσα μὴ πορεύεται.</l>
            </sp>
            <sp>
               <speaker>Ἀντιγόνη</speaker>
               <l>οἴμοι τάλαινα, ποῖ φύγω; ποίαν λάβω θεῶν ἄρηξιν ἢ βροτῶν;</l>
            </sp>
            <sp>
               <speaker>Χορός</speaker>
               <l>τί δρᾷς, ξένε;</l>
            </sp>
            <sp>
               <speaker>Κρέων</speaker>
               <l n="830">οὐχ ἅψομαι τοῦδʼ ἀνδρός, ἀλλὰ τῆς ἐμῆς.</l>
            </sp>
            <sp>
               <speaker>Οἰδίπους</speaker>
               <l>ὦ γῆς ἄνακτες.</l>
            </sp>
            <sp>
               <speaker>Χορός</speaker>
               <l>ὦ ξένʼ, οὐ δίκαια δρᾷς.</l>
            </sp>
            <sp>
               <speaker>Κρέων</speaker>
               <l>δίκαια.</l>
            </sp>
            <sp>
               <speaker>Χορός</speaker>
               <l>πῶς δίκαια;</l>
            </sp>
            <sp>
               <speaker>Κρέων</speaker>
               <l>τοὺς ἐμοὺς ἄγω.</l>
            </sp>
            <sp>
               <speaker>Οἰδίπους</speaker>
               <l>ἰὼ πόλις.</l>
            </sp>
            <sp>
               <speaker>Χορός</speaker>
               <l n="835">τί δρᾷς, ὦ ξένʼ; οὐκ ἀφήσεις; τάχʼ εἰς βάσανον εἶ χερῶν.</l>
            </sp>
            <sp>
               <speaker>Κρέων</speaker>
               <l>εἴργου.</l>
            </sp>
            <sp>
               <speaker>Χορός</speaker>
               <l>σοῦ μὲν οὔ, τάδε γε μωμένου.</l>
            </sp>
            <sp>
               <speaker>Κρέων</speaker>
               <l>πόλει μαχεῖ γάρ, εἴ τι πημανεῖς ἐμέ.</l>
            </sp>
            <sp>
               <speaker>Οἰδίπους</speaker>
               <l>οὐκ ἠγόρευον ταῦτʼ ἐγώ;</l>
            </sp>
            <sp>
               <speaker>Χορός</speaker>
               <l>μέθες χεροῖν τὴν παῖδα θᾶσσον.</l>
            </sp>
            <sp>
               <speaker>Κρέων</speaker>
               <l>μὴ ʼπίτασσʼ ἃ μὴ κρατεῖς.</l>
            </sp>
            <sp>
               <speaker>Χορός</speaker>
               <l>χαλᾶν λέγω σοι.</l>
            </sp>
            <sp>
               <speaker>Κρέων</speaker>
               <l>σοὶ  δʼ ἔγωγʼ ὁδοιπορεῖν.</l>
            </sp>
            <sp>
               <speaker>Χορός</speaker>
               <l>πρόβαθʼ ὧδε, βᾶτε βᾶτʼ, ἔντοποι·</l>
               <l>πόλις ἐναίρεται, πόλις ἐμά, σθένει·  πρόβαθʼ ὧδέ μοι.</l>
            </sp>
            <sp>
               <speaker>Ἀντιγόνη</speaker>
               <l>ἀφέλκομαι δύστηνος,  ὦ ξένοι ξένοι.</l>
            </sp>
            <sp>
               <speaker>Οἰδίπους</speaker>
               <l>ποῦ, τέκνον, εἴ μοι;</l>
            </sp>
            <sp>
               <speaker>Ἀντιγόνη</speaker>
               <l>πρὸς βίαν πορεύομαι.</l>
            </sp>
            <sp>
               <speaker>Οἰδίπους</speaker>
               <l>ὄρεξον, ὦ παῖ, χεῖρας.</l>
            </sp>
            <sp>
               <speaker>Ἀντιγόνη</speaker>
               <l>ἀλλʼ οὐδὲν σθένω.</l>
            </sp>
            <sp>
               <speaker>Κρέων</speaker>
               <l>οὐκ ἄξεθʼ ὑμεῖς;</l>
            </sp>
            <sp>
               <speaker>Οἰδίπους</speaker>
               <l>ὦ τάλας ἐγώ, τάλας.</l>
            </sp>
            </div><div n="848" subtype="card" type="textpart">
            <sp>
               <speaker>Κρέων</speaker>
               <l>οὔκουν ποτʼ ἐκ τούτοιν γε μὴ σκήπτροιν ἔτι</l>
               <l>ὁδοιπορήσῃς·  ἀλλʼ ἐπεὶ νικᾶν θέλεις</l>
               <l n="850">πατρίδα τε τὴν σὴν καὶ φίλους, ὑφʼ  ὧν ἐγὼ</l>
               <l>ταχθεὶς τάδʼ ἔρδω, καὶ τύραννος ὢν ὅμως,</l>
               <l>νίκα.  χρόνῳ γάρ, οἶδʼ ἐγώ, γνώσει τάδε,</l>
               <l>ὁθούνεκʼ αὐτὸς αὑτὸν οὔτε νῦν καλὰ</l>
               <l>δρᾷς οὔτε πρόσθεν εἰργάσω βίᾳ φίλων,</l>
               <l n="855">ὀργῇ χάριν δούς, ἥ σʼ ἀεὶ λυμαίνεται.</l>
            </sp>
            <sp>
               <speaker>Χορός</speaker>
               <l>ἐπίσχες αὐτοῦ,  ξεῖνε.</l>
            </sp>
            <sp>
               <speaker>Κρέων</speaker>
               <l>μὴ ψαύειν λέγω.</l>
            </sp>
            <sp>
               <speaker>Χορός</speaker>
               <l>οὔτοι σʼ ἀφήσω, τῶνδέ γʼ ἐστερημένος.</l>
            </sp>
            <sp>
               <speaker>Κρέων</speaker>
               <l>καὶ μεῖζον ἆρα ῥύσιον πόλει τάχα</l>
               <l>θήσεις·  ἐφάψομαι γὰρ οὐ ταύταιν μόναιν.</l>
            </sp>
            <sp>
               <speaker>Χορός</speaker>
               <l>ἀλλʼ ἐς τί τρέψει;</l>
            </sp>
            <sp>
               <speaker>Κρέων</speaker>
               <l>τόνδʼ  ἀπάξομαι λαβών.</l>
            </sp>
            <sp>
               <speaker>Χορός</speaker>
               <l>δεινὸν λέγοις ἄν.</l>
            </sp>
            <sp>
               <speaker>Κρέων</speaker>
               <l>τοῦτο νῦν πεπράξεται.</l>
            </sp>
            <sp>
               <speaker>Χορός</speaker>
               <l>ἢν μή σʼ ὁ κραίνων τῆσδε γῆς ἀπειργάθῃ.</l>
            </sp>
            <sp>
               <speaker>Οἰδίπους</speaker>
               <l>ὦ φθέγμʼ ἀναιδές, ἦ σὺ γὰρ ψαύσεις ἐμοῦ;</l>
            </sp>
            <sp>
               <speaker>Κρέων</speaker>
               <l>αὐδῶ σιωπᾶν.</l>
            </sp>
            <sp>
               <speaker>Οἰδίπους</speaker>
               <l>μὴ γὰρ αἵδε δαίμονες</l>
               <l n="865">θεῖέν μʼ ἄφωνον τῆσδε τῆς ἀρᾶς ἔτι,</l>
               <l>ὅς μʼ, ὦ κάκιστε, ψιλὸν ὄμμʼ ἀποσπάσας</l>
               <l>πρὸς ὄμμασιν τοῖς πρόσθεν ἐξοίχει βίᾳ.</l>
               <l>τοιγὰρ σέ τʼ αὐτὸν καὶ γένος τὸ σὸν θεῶν</l>
               <l>ὁ πάντα λεύσσων Ἥλιος δοίη βίον</l>
               <l n="870">τοιοῦτον οἷον κἀμὲ γηρᾶναί ποτε.</l>
            </sp>
            <sp>
               <speaker>Κρέων</speaker>
               <l>ὁρᾶτε ταῦτα, τῆσδε γῆς ἐγχώριοι;</l>
            </sp>
            <sp>
               <speaker>Οἰδίπους</speaker>
               <l>ὁρῶσι κἀμὲ καὶ σέ, καὶ φρονοῦσʼ ὅτι</l>
               <l>ἔργοις πεπονθὼς ῥήμασίν σʼ ἀμύνομαι.</l>
            </sp>
            <sp>
               <speaker>Κρέων</speaker>
               <l>οὔτοι καθέξω θυμόν, ἀλλʼ ἄξω βίᾳ</l>
               <l n="875">κεἰ μοῦνός εἰμι τόνδε καὶ χρόνῳ βραδύς.</l>
            </sp>
            <sp>
               <speaker>Οἰδίπους</speaker>
               <l>ἰὼ τάλας.</l>
            </sp>
            <sp>
               <speaker>Χορός</speaker>
               <l>ὅσον λῆμʼ ἔχων ἀφίκου, ξένʼ, εἰ τάδε δοκεῖς τελεῖν.</l>
            </sp>
            <sp>
               <speaker>Κρέων</speaker>
               <l>δοκῶ.</l>
            </sp>
            <sp>
               <speaker>Χορός</speaker>
               <l>τάνδʼ ἄρʼ οὐκέτι νεμῶ πόλιν.</l>
            </sp>
            <sp>
               <speaker>Κρέων</speaker>
               <l n="880">τοῖς τοι δικαίοις χὠ βραχὺς νικᾷ μέγαν.</l>
            </sp>
            <sp>
               <speaker>Οἰδίπους</speaker>
               <l>ἀκούεθʼ οἷα φθέγγεται;</l>
            </sp>
            <sp>
               <speaker>Χορός</speaker>
               <l>τά γʼ οὐ τελεῖ.</l>
               <l>
                  <del>ἴστω μέγας Ζεύς.</del>
               </l>
            </sp>
            <sp>
               <speaker>Κρέων</speaker>
               <l>Ζεύς γʼ ἂν εἰδείη, σὺ δʼ οὔ.</l>
            </sp>
            <sp>
               <speaker>Χορός</speaker>
               <l>ἆρʼ οὐχ ὕβρις τάδʼ;</l>
            </sp>
            <sp>
               <speaker>Κρέων</speaker>
               <l>ὕβρις, ἀλλʼ ἀνεκτέα.</l>
            </sp>
            <sp>
               <speaker>Χορός</speaker>
               <l>ἰὼ πᾶς λεώς, ἰὼ γᾶς πρόμοι,</l>
               <l n="885">μόλετε σὺν τάχει, μόλετʼ, ἐπεὶ πέραν περῶσʼ οἵδε δή.</l>
            </sp>
            <sp>
               <speaker>Οἰδίπους</speaker>
               <l>τίς ποθʼ ἡ βοή; τί τοὔργον; ἐκ τίνος φόβου ποτὲ</l>
               <l>βουθυτοῦντά μʼ ἀμφὶ βωμὸν ἔσχετʼ ἐναλίῳ θεῷ</l>
               <l>τοῦδʼ ἐπιστάτῃ Κολωνοῦ; λέξαθʼ, ὡς εἰδῶ τὸ πᾶν,</l>
               <l n="890">οὗ χάριν δεῦρʼ ᾖξα θᾶσσον ἢ καθʼ  ἡδονὴν   ποδός.</l>
            </sp>
            <sp>
               <speaker>Οἰδίπους</speaker>
               <l>ὦ φίλτατʼ, ἔγνων γὰρ τὸ προσφώνημά σου,</l>
               <l>πέπονθα δεινὰ τοῦδʼ ὑπʼ ἀνδρὸς ἀρτίως.</l>
            </sp>
            <sp>
               <speaker>Θησεύς</speaker>
               <l>τὰ ποῖα ταῦτα, τίς δʼ ὁ πημήνας; λέγε.</l>
            </sp>
            <sp>
               <speaker>Οἰδίπους</speaker>
               <l>Κρέων ὅδʼ, ὃν δέδορκας, οἴχεται τέκνων</l>
               <l n="895">ἀποσπάσας μου τὴν μόνην ξυνωρίδα.</l>
            </sp>
            <sp>
               <speaker>Θησεύς</speaker>
               <l>πῶς εἶπας;</l>
            </sp>
            <sp>
               <speaker>Οἰδίπους</speaker>
               <l>οἷά περ πέπονθʼ ἀκήκοας.</l>
            </sp>
            </div><div n="897" subtype="card" type="textpart">
            <sp>
               <speaker>Θησεύς</speaker>
               <l>οὔκουν τις ὡς τάχιστα προσπόλων μολὼν</l>
               <l>πρὸς τούσδε βωμούς, πάντʼ ἀναγκάσει λεὼν</l>
               <l>ἄνιππον ἱππότην τε θυμάτων ἄπο</l>
               <l n="900">σπεύδειν ἀπὸ ῥυτῆρος, ἔνθα δίστομοι</l>
               <l>μάλιστα συμβάλλουσιν ἐμπόρων ὁδοί,</l>
               <l>ὡς μὴ παρέλθωσʼ αἱ κόραι, γέλως δʼ ἐγὼ</l>
               <l>ξένῳ γένωμαι τῷδε, χειρωθεὶς βίᾳ.</l>
               <l>ἴθʼ, ὡς ἄνωγα, σὺν τάχει.  τοῦτον δʼ ἐγώ,</l>
               <l n="905">εἰ μὲν διʼ ὀργῆς ἧκον, ἧς ὅδʼ ἄξιος,</l>
               <l>ἄτρωτον οὐ μεθῆκʼ ἂν ἐξ ἐμῆς χερός.</l>
               <l>νῦν δʼ οὕσπερ αὐτὸς τοὺς νόμους εἰσῆλθʼ ἔχων,</l>
               <l>τούτοισι κοὐκ ἄλλοισιν ἁρμοσθήσεται.</l>
               <l>οὐ γάρ ποτʼ ἔξει τῆσδε τῆς χώρας, πρὶν ἂν</l>
               <l n="910">κείνας ἐναργεῖς δεῦρό μοι στήσῃς ἄγων·</l>
               <l>ἐπεὶ δέδρακας οὔτʼ ἐμοῦ καταξίως</l>
               <l>οὔθʼ ὧν πέφυκας αὐτὸς οὔτε σῆς χθονός·</l>
               <l>ὅστις δίκαιʼ ἀσκοῦσαν εἰσελθὼν πόλιν</l>
               <l>κἄνευ νόμου κραίνουσαν οὐδέν, εἶτʼ ἀφεὶς</l>
               <l n="915">τὰ τῆσδε τῆς γῆς κύριʼ, ὧδʼ ἐπεισπεσὼν</l>
               <l>ἄγεις θʼ ἃ χρῄζεις καὶ παρίστασαι βίᾳ,</l>
               <l>καί μοι πόλιν κένανδρον ἢ δούλην τινὰ</l>
               <l>ἔδοξας εἶναι κἄμʼ ἴσον τῷ μηδενί.</l>
               <l>καίτοι σε Θῆβαί γʼ οὐκ ἐπαίδευσαν κακόν·</l>
               <l n="920">οὐ γὰρ φιλοῦσιν ἄνδρας ἐκδίκους τρέφειν,</l>
               <l>οὐδʼ ἄν σʼ ἐπαινέσειαν, εἰ πυθοίατο</l>
               <l>συλῶντα τἀμὰ καὶ τὰ τῶν θεῶν, βίᾳ</l>
               <l>ἄγοντα φωτῶν ἀθλίων ἱκτήρια.</l>
               <l>οὔκουν ἔγωγʼ ἂν σῆς ἐπεμβαίνων χθονός,</l>
               <l n="925">οὐδʼ εἰ τὰ πάντων εἶχον ἐνδικώτατα,</l>
               <l>ἄνευ γε τοῦ κραίνοντος, ὅστις ἦν, χθονὸς</l>
               <l>οὔθʼ εἷλκον οὔτʼ ἂν ἦγον, ἀλλʼ ἠπιστάμην</l>
               <l>ξένον παρʼ ἀστοῖς ὡς διαιτᾶσθαι χρεών.</l>
               <l>σὺ δʼ ἀξίαν οὐκ οὖσαν αἰσχύνεις πόλιν</l>
               <l n="930">τὴν αὐτὸς αὑτοῦ, καί σʼ  ὁ πληθύων χρόνος</l>
               <l>γέρονθʼ ὁμοῦ τίθησι καὶ τοῦ νοῦ κενόν.</l>
               <l>εἶπον μὲν οὖν καὶ πρόσθεν, ἐννέπω δὲ νῦν,</l>
               <l>τὰς παῖδας ὡς τάχιστα δεῦρʼ ἄγειν τινά,</l>
               <l>εἰ μὴ μέτοικος τῆσδε τῆς χώρας θέλεις</l>
               <l n="935">εἶναι βίᾳ τε κοὐχ ἑκών·  καὶ ταῦτά σοι</l>
               <l>τῷ νῷ θʼ ὁμοίως κἀπὸ τῆς γλώσσης λέγω.</l>
            </sp>
            <sp>
               <speaker>Χορός</speaker>
               <l>ὁρᾷς ἵνʼ ἥκεις, ὦ ξένʼ; ὡς ἀφʼ ὧν μὲν εἶ</l>
               <l>φαίνει δίκαιος, δρῶν δʼ ἐφευρίσκει κακά.</l>
            </sp>
            </div><div n="939" subtype="card" type="textpart">
            <sp>
               <speaker>Κρέων</speaker>
               <l>ἐγὼ οὔτʼ ἄνανδρον τήνδε τὴν πόλιν νέμων,</l>
               <l n="940">ὦ τέκνον Αἰγέως, οὔτʼ ἄβουλον, ὡς σὺ φῄς,</l>
               <l>τοὔργον τόδʼ ἐξέπραξα, γιγνώσκων δʼ ὅτι</l>
               <l>οὐδείς ποτʼ αὐτοὺς τῶν ἐμῶν ἂν ἐμπέσοι</l>
               <l>ζῆλος ξυναίμων, ὥστʼ ἐμοῦ τρέφειν βίᾳ.</l>
               <l>ᾔδη δʼ ὁθούνεκʼ ἄνδρα καὶ πατροκτόνον</l>
               <l n="945">κἄναγνον οὐ δεξοίατʼ, οὐδʼ ὅτῳ γάμοι</l>
               <l>ξυνόντες ηὑρέθησαν ἀνόσιοι τέκνων.</l>
               <l>τοιοῦτον αὐτοῖς Ἄρεος εὔβουλον πάγον</l>
               <l>ἐγὼ ξυνῄδη χθόνιον ὄνθʼ, ὃς οὐκ ἐᾷ</l>
               <l>τοιούσδʼ ἀλήτας τῇδʼ ὁμοῦ ναίειν πόλει·</l>
               <l n="950">ᾧ πίστιν ἴσχων τήνδʼ ἐχειρούμην ἄγραν.</l>
               <l>καὶ ταῦτʼ ἂν οὐκ ἔπρασσον, εἰ μή μοι πικρὰς</l>
               <l>αὐτῷ τʼ ἀρὰς ἠρᾶτο καὶ τὠμῷ γένει·</l>
               <l>ἀνθʼ ὧν πεπονθὼς ἠξίουν τάδʼ ἀντιδρᾶν.</l>
               <l>θυμοῦ γὰρ οὐδὲν γῆράς ἐστιν ἄλλο πλὴν</l>
               <l n="955">θανεῖν·  θανόντων δʼ οὐδὲν ἄλγος ἅπτεται.</l>
               <l>πρὸς ταῦτα πράξεις οἷον ἂν θέλῃς·  ἐπεὶ</l>
               <l>ἐρημία με, κεἰ δίκαιʼ, ὅμως λέγω,</l>
               <l>σμικρὸν τίθησι· πρὸς δὲ τὰς πράξεις ὅμως,</l>
               <l>καὶ τηλικόσδʼ ὤν, ἀντιδρᾶν πειράσομαι.</l>
            </sp>
            </div><div n="960" subtype="card" type="textpart">
            <sp>
               <speaker>Οἰδίπους</speaker>
               <l n="960">ὦ λῆμʼ  ἀναιδές, τοῦ καθυβρίζειν δοκεῖς,</l>
               <l>πότερον ἐμοῦ γέροντος ἢ σαυτοῦ, τόδε;</l>
               <l>ὅστις φόνους μοι καὶ γάμους καὶ συμφορὰς</l>
               <l>τοῦ σοῦ διῆκας στόματος, ἃς ἐγὼ τάλας</l>
               <l>ἤνεγκον ἄκων·  θεοῖς γὰρ ἦν οὕτω φίλον,</l>
               <l n="965">τάχʼ ἄν τι μηνίουσιν εἰς γένος πάλαι.</l>
               <l>ἐπεὶ καθʼ αὑτόν γʼ οὐκ ἂν ἐξεύροις ἐμοὶ</l>
               <l>ἁμαρτίας ὄνειδος οὐδέν, ἀνθʼ ὅτου</l>
               <l>τάδʼ εἰς ἐμαυτὸν τοὺς ἐμούς θʼ ἡμάρτανον.</l>
               <l>ἐπεὶ δίδαξον, εἴ τι θέσφατον πατρὶ</l>
               <l n="970">χρησμοῖσιν ἱκνεῖθʼ ὥστε πρὸς παίδων θανεῖν,</l>
               <l>πῶς ἂν δικαίως τοῦτʼ ὀνειδίζοις ἐμοί,</l>
               <l>ὃς οὔτε βλάστας πω γενεθλίους πατρός,</l>
               <l>οὐ μητρὸς εἶχον, ἀλλʼ ἀγέννητος τότʼ ἦ;</l>
               <l>εἰ δʼ αὖ φανεὶς δύστηνος, ὡς ἐγὼ ʼφάνην,</l>
               <l>ἐς χεῖρας ἦλθον πατρὶ καὶ κατέκτανον,</l>
               <l n="975">μηδὲν ξυνιεὶς ὧν ἔδρων εἰς οὕς τʼ ἔδρων,</l>
               <l>πῶς ἂν τό γʼ ἆκον πρᾶγμʼ ἂν εἰκότως ψέγοις;</l>
               <l>μητρὸς δέ, τλῆμον, οὐκ ἐπαισχύνει γάμους</l>
               <l>οὔσης ὁμαίμου σῆς μʼ ἀναγκάζων λέγειν,</l>
               <l>οἵους ἐρῶ τάχʼ·  οὐ γὰρ οὖν σιγήσομαι,</l>
               <l n="980">σοῦ γʼ εἰς τόδʼ ἐξελθόντος ἀνόσιον στόμα.</l>
               <l>ἔτικτε γάρ μʼ ἔτικτεν, ὤμοι μοι κακῶν,</l>
               <l>οὐκ εἰδότʼ οὐκ εἰδυῖα, καὶ τεκοῦσά με,</l>
               <l>αὑτῆς ὄνειδος παῖδας ἐξέφυσέ μοι.</l>
               <l>ἀλλʼ ἓν γὰρ οὖν ἔξοιδα, σὲ μὲν ἑκόντʼ ἐμὲ</l>
               <l n="985">κείνην τε ταῦτα δυσστομεῖν·  ἐγὼ δέ νιν</l>
               <l>ἄκων ἔγημα φθέγγομαί τʼ ἄκων τάδε.</l>
               <l>ἀλλʼ οὐ γὰρ οὔτʼ ἐν τοῖσδʼ ἁλώσομαι κακὸς</l>
               <l>γάμοισιν οὔθʼ οὓς αἰὲν ἐμφορεῖς σύ μοι</l>
               <l n="990">φόνους πατρῴους ἐξονειδίζων πικρῶς.</l>
               <l>ἓν γάρ μʼ ἄμειψαι μοῦνον ὧν σʼ ἀνιστορῶ.</l>
               <l>εἴ τις σὲ τὸν δίκαιον αὐτίκʼ ἐνθάδε</l>
               <l>κτείνοι παραστάς,   πότερα πυνθάνοιʼ ἂν εἰ</l>
               <l>πατήρ σʼ ὁ καίνων ἢ τίνοιʼ ἂν εὐθέως;</l>
               <l n="995">δοκῶ μέν, εἴπερ ζῆν φιλεῖς, τὸν αἴτιον</l>
               <l>τίνοιʼ ἂν οὐδὲ τοὔνδικον περιβλέποις.</l>
               <l>τοιαῦτα μέντοι καὐτὸς εἰσέβην κακά,</l>
               <l>θεῶν ἀγόντων·  οἷς ἐγὼ οὐδὲ τὴν πατρὸς</l>
               <l>ψυχὴν ἂν οἶμαι ζῶσαν ἀντειπεῖν ἐμοί.</l>
               <l n="1000">σὺ δʼ, εἶ γὰρ οὐ δίκαιος, ἀλλʼ ἅπαν καλὸν</l>
               <l>λέγειν νομίζων ῥητὸν ἄρρητόν τʼ ἔπος,</l>
               <l>τοιαῦτʼ ὀνειδίζεις με τῶνδʼ ἐναντίον.</l>
               <l>καί σοι τὸ Θησέως ὄνομα θωπεῦσαι καλόν,</l>
               <l>καὶ τὰς Ἀθήνας, ὡς κατῴκηνται καλῶς·</l>
               <l n="1005">κᾆθʼ ὧδʼ ἐπαινῶν πολλὰ τοῦδʼ ἐκλανθάνει,</l>
               <l>ὁθούνεκʼ εἴ τις γῆ θεοὺς ἐπίσταται</l>
               <l>τιμαῖς σεβίζειν, ἥδε τοῦθʼ ὑπερφέρει·</l>
               <l>ἀφʼ ἧς σὺ κλέψας τὸν ἱκέτην γέροντʼ ἐμὲ</l>
               <l>αὐτόν τʼ ἐχειροῦ τὰς κόρας τʼ οἴχει λαβών.</l>
               <l n="1010">ἀνθʼ ὧν ἐγὼ νῦν τάσδε τὰς θεὰς ἐμοὶ</l>
               <l>καλῶν ἱκνοῦμαι καὶ κατασκήπτω λιταῖς</l>
               <l>ἐλθεῖν ἀρωγοὺς ξυμμάχους θʼ, ἵνʼ ἐκμάθῃς</l>
               <l>οἵων ὑπʼ ἀνδρῶν ἥδε φρουρεῖται πόλις.</l>
            </sp>
            </div><div n="1014" subtype="card" type="textpart">
            <sp>
               <speaker>Χορός</speaker>
               <l>ὁ ξεῖνος, ὦναξ, χρηστός·  αἱ δὲ συμφοραὶ</l>
               <l n="1015">αὐτοῦ πανώλεις, ἄξιαι δʼ ἀμυναθεῖν.</l>
            </sp>
            <sp>
               <speaker>Θησεύς</speaker>
               <l>ἅλις λόγων, ὡς οἱ μὲν ἐξειργασμένοι</l>
               <l>σπεύδουσιν, ἡμεῖς δʼ οἱ παθόντες ἕσταμεν.</l>
            </sp>
            <sp>
               <speaker>Κρέων</speaker>
               <l>τί δῆτʼ ἀμαυρῷ φωτὶ προστάσσεις ποεῖν;</l>
            </sp>
            <sp>
               <speaker>Θησεύς</speaker>
               <l>ὁδοῦ κατάρχειν τῆς ἐκεῖ, πομπὸν δέ με</l>
               <l n="1020">χωρεῖν, ἵνʼ, εἰ μὲν ἐν τόποισι τοῖσδʼ ἔχεις</l>
               <l>τὰς παῖδας ἡμῖν  αὐτὸς ἐκδείξῃς ἐμοί·</l>
               <l>εἰ δʼ ἐγκρατεῖς φεύγουσιν, οὐδὲν δεῖ πονεῖν.</l>
               <l>ἄλλοι γὰρ οἱ σπεύδοντες, οὓς οὐ μή ποτε</l>
               <l>χώρας φυγόντες τῆσδʼ ἐπεύξωνται θεοῖς.</l>
               <l n="1025">ἀλλʼ ἐξυφηγοῦ·  γνῶθι δʼ ὡς ἔχων ἔχει</l>
               <l>καί σʼ εἷλε θηρῶνθʼ ἡ τύχη·  τὰ γὰρ δόλῳ</l>
               <l>τῷ μὴ δικαίῳ κτήματʼ οὐχὶ σῴζεται.</l>
               <l>κοὐκ ἄλλον ἕξεις εἰς τάδʼ·  ὡς ἔξοιδά σε</l>
               <l>οὐ ψιλὸν οὐδʼ ἄσκευον ἐς τοσήνδʼ ὕβριν</l>
               <l n="1030">ἥκοντα τόλμης τῆς παρεστώσης τανῦν,</l>
               <l>ἀλλʼ ἔσθʼ ὅτῳ σὺ πιστὸς ὢν ἔδρας τάδε.</l>
               <l>ἃ δεῖ μʼ ἀθρῆσαι, μηδὲ τήνδε τὴν πόλιν</l>
               <l>ἑνὸς ποῆσαι φωτὸς ἀσθενεστέραν.</l>
               <l>νοεῖς τι τούτων, ἢ μάτην τὰ νῦν τέ σοι</l>
               <l n="1035">δοκεῖ λελέχθαι χὤτε ταῦτʼ ἐμηχανῶ;</l>
            </sp>
            <sp>
               <speaker>Κρέων</speaker>
               <l>οὐδὲν σὺ μεμπτὸν ἐνθάδʼ ὢν ἐρεῖς ἐμοί·</l>
               <l>οἴκοι δὲ χἠμεῖς εἰσόμεσθʼ ἃ χρὴ ποεῖν.</l>
            </sp>
            <sp>
               <speaker>Θησεύς</speaker>
               <l>χωρῶν ἀπείλει νῦν·  σὺ δʼ ἡμίν, Οἰδίπους,</l>
               <l>ἕκηλος αὐτοῦ μίμνε, πιστωθεὶς ὅτι,</l>
               <l n="1040">ἢν μὴ θάνω ʼγὼ πρόσθεν, οὐχὶ παύσομαι</l>
               <l>πρὶν ἄν σε τῶν σῶν κύριον στήσω τέκνων.</l>
            </sp>
            <sp>
               <speaker>Οἰδίπους</speaker>
               <l>ὄναιο, Θησεῦ, τοῦ τε γενναίου χάριν</l>
               <l>καὶ τῆς πρὸς ἡμᾶς ἐνδίκου προμηθίας.</l>
            </sp>
            </div><div n="1044" subtype="card" type="textpart">
         
         <milestone unit="choral"/>
            <milestone unit="strophe" n="1"/>
               <sp>
                  <speaker>Χορός</speaker>
                  <l>εἴην ὅθι δαΐων</l>
                  <l n="1045">ἀνδρῶν τάχʼ ἐπιστροφαὶ</l>
                  <l>τὸν χαλκοβόαν Ἄρη</l>
                  <l>μείξουσιν, ἢ πρὸς Πυθίαις</l>
                  <l>ἢ λαμπάσιν ἀκταῖς,</l>
                  <l n="1050">οὗ πότνιαι σεμνὰ τιθηνοῦνται τέλη</l>
                  <l>θνατοῖσιν, ὧν καὶ χρυσέα</l>
                  <l>κλῂς ἐπὶ γλώσσᾳ βέβακε</l>
                  <l>προσπόλων Εὐμολπιδᾶν·</l>
                  <l>ἔνθʼ οἶμαι τὸν ἐγρεμάχαν</l>
                  <l n="1055">Θησέα καὶ τὰς διστόλους</l>
                  <l>ἀδμῆτας ἀδελφὰς</l>
                  <l>αὐτάρκει τάχʼ ἐμμίξειν βοᾷ</l>
                  <l>τούσδʼ ἀνὰ χώρους·</l>
               </sp>
               </div><div n="1059" subtype="card" type="textpart">
            
            <milestone unit="antistrophe" n="1"/>
               <sp>
                  <speaker>Χορός</speaker>
                  <l>ἤ που τὸν ἐφεσπέρου</l>
                  <l n="1060">πέτρας νιφάδος πελῶσʼ</l>
                  <l>Οἰάτιδος εἰς νόμον,</l>
                  <l>πώλοισιν ἢ ῥιμφαρμάτοις</l>
                  <l>φεύγοντες ἁμίλλαις.</l>
                  <l n="1065">ἁλώσεται·  δεινὸς ὁ προσχώρων Ἄρης,</l>
                  <l>δεινὰ δὲ Θησειδᾶν ἀκμά.</l>
                  <l>πᾶς γὰρ ἀστράπτει χαλινός,</l>
                  <l>πᾶσα δʼ ὁρμᾶται καθεῖσʼ</l>
                  <l>ἀμπυκτήρια  στομίων</l>
                  <l n="1070">ἄμβασις, οἳ τὰν ἱππίαν</l>
                  <l>τιμῶσιν Ἀθάναν</l>
                  <l>καὶ τὸν πόντιον γαιάοχον</l>
                  <l>Ῥέας φίλον υἱόν.</l>
               </sp>
               </div><div n="1074" subtype="card" type="textpart">
            
            <milestone unit="strophe" n="2"/>
               <sp>
                  <speaker>Χορός</speaker>
                  <l>ἔρδουσʼ ἢ μέλλουσιν;  ὡς</l>
                  <l n="1075">προμνᾶταί τί μοι</l>
                  <l>γνώμα τάχʼ ἀντάσειν</l>
                  <l>τᾶν δεινὰ τλασᾶν, δεινὰ δʼ εὑρουσᾶν πρὸς αὐθαίμων πάθη.</l>
                  <l>τελεῖ τελεῖ Ζεύς τι κατʼ ἆμαρ</l>
                  <l>μάντις εἴμʼ ἐσθλῶν ἀγώνων.</l>
                  <l>εἴθʼ ἀελλαία ταχύρρωστος πελειὰς</l>
                  <l n="1080">αἰθερίας νεφέλας κύρσαιμʼ  ἄνωθʼ  ἀγώνων</l>
                  <l>αἰωρήσασα  τοὐμὸν ὄμμα.</l>
               </sp>
               </div><div n="1085" subtype="card" type="textpart">
            
            <milestone unit="antistrophe" n="2"/>
               <sp>
                  <speaker>Χορός</speaker>
                  <l n="1085">ἰὼ θεῶν πάνταρχε, παντ-</l>
                  <l>όπτα Ζεῦ, πόροις</l>
                  <l>γᾶς τᾶσδε δαμούχοις</l>
                  <l>σθένει ʼπινικείῳ τὸν εὔαγρον τελειῶσαι λόχον,</l>
                  <l n="1090">σεμνά τε παῖς Παλλὰς Ἀθάνα.</l>
                  <l>καὶ τὸν ἀγρευτὰν Ἀπόλλω</l>
                  <l>καὶ κασιγνήταν πυκνοστίκτων ὀπαδὸν</l>
                  <l>ὠκυπόδων ἐλάφων στέργω διπλᾶς ἀρωγὰς</l>
                  <l>μολεῖν γᾷ τᾷδε καὶ πολίταις.</l>
                  <l n="1095">ὦ ξεῖνʼ ἀλῆτα, τῷ σκοπῷ μὲν οὐκ ἐρεῖς</l>
                  <l>ὡς ψευδόμαντις·  τὰς κόρας γὰρ εἰσορῶ</l>
                  <l>τάσδʼ ἆσσον αὖθις ὧδε προσπολουμένας.</l>
               </sp>
               </div><div n="1099" subtype="card" type="textpart">
            
         
         <milestone unit="episode"/>
            <sp>
               <speaker>Οἰδίπους</speaker>
               <l>ποῦ ποῦ; τί φής; πῶς εἶπας;</l>
            </sp>
            <sp>
               <speaker>Ἀντιγόνη</speaker>
               <l>ὦ πάτερ πάτερ,</l>
               <l n="1100">τίς ἂν θεῶν σοι τόνδʼ ἄριστον ἄνδρʼ ἰδεῖν</l>
               <l>δοίη, τὸν ἡμᾶς δεῦρο προσπέμψαντά σοι;</l>
            </sp>
            <sp>
               <speaker>Οἰδίπους</speaker>
               <l>ὦ τέκνον, ἦ πάρεστον;</l>
            </sp>
            <sp>
               <speaker>Ἀντιγόνη</speaker>
               <l>αἵδε γὰρ χέρες</l>
               <l>Θησέως ἔσωσαν φιλτάτων τʼ ὀπαόνων.</l>
            </sp>
            <sp>
               <speaker>Οἰδίπους</speaker>
               <l>προσέλθετʼ ὦ παῖ, πατρὶ καὶ τὸ μηδαμὰ</l>
               <l n="1105">ἐλπισθὲν ἥξειν σῶμα βαστάσαι δότε.</l>
            </sp>
            <sp>
               <speaker>Ἀντιγόνη</speaker>
               <l>αἰτεῖς ἃ τεύξει· σὺν πόθῳ γὰρ ἡ χάρις.</l>
            </sp>
            <sp>
               <speaker>Οἰδίπους</speaker>
               <l>ποῦ δῆτα, ποῦ ʼστόν;</l>
            </sp>
            <sp>
               <speaker>Ἀντιγόνη</speaker>
               <l>αἵδʼ ὁμοῦ πελάζομεν.</l>
            </sp>
            <sp>
               <speaker>Οἰδίπους</speaker>
               <l>ὦ φίλτατʼ ἔρνη.</l>
            </sp>
            <sp>
               <speaker>Ἀντιγόνη</speaker>
               <l>τῷ τεκόντι πᾶν φίλον.</l>
            </sp>
            <sp>
               <speaker>Οἰδίπους</speaker>
               <l>ὦ σκῆπτρα φωτός.</l>
            </sp>
            <sp>
               <speaker>Ἀντιγόνη</speaker>
               <l>δυσμόρου γε δύσμορα.</l>
            </sp>
            <sp>
               <speaker>Οἰδίπους</speaker>
               <l n="1110">ἔχω τὰ φίλτατʼ, οὐδʼ  ἔτʼ  ἂν πανάθλιος</l>
               <l>θανὼν ἂν εἴην σφῷν παρεστώσαιν ἐμοί.</l>
               <l>ἐρείσατʼ, ὦ παῖ, πλευρὸν ἀμφιδέξιον</l>
               <l>ἐμφύντε  τῷ φύσαντι, κἀναπαύσατον</l>
               <l>τοῦ πρόσθʼ ἐρήμου τοῦδε δυστήνου πλάνου.</l>
               <l n="1115">καί μοι τὰ πραχθέντʼ εἴπαθʼ ὡς βράχιστʼ, ἐπεὶ</l>
               <l>ταῖς τηλικαῖσδε σμικρὸς ἐξαρκεῖ λόγος.</l>
            </sp>
            <sp>
               <speaker>Ἀντιγόνη</speaker>
               <l>ὅδʼ ἔσθʼ ὁ σώσας·  τοῦδε χρὴ κλύειν, πάτερ,</l>
               <l>οὗ κἄστι τοὔργον·  τοὐμὸν ὧδʼ ἔσται βραχύ.</l>
            </sp>
            <sp>
               <speaker>Οἰδίπους</speaker>
               <l>ὦ ξεῖνε, μὴ θαύμαζε, πρὸς τὸ λιπαρὲς</l>
               <l n="1120">τέκνʼ  εἰ φανέντʼ  ἄελπτα μηκύνω λόγον.</l>
               <l>ἐπίσταμαι γὰρ τήνδε τὴν ἐς τάσδε μοι</l>
               <l>τέρψιν παρʼ ἄλλου μηδενὸς πεφασμένην·</l>
               <l>σὺ  γάρ νιν ἐξέσωσας, οὐκ ἄλλος βροτῶν.</l>
               <l>καί σοι θεοὶ πόροιεν ὡς ἐγὼ θέλω,</l>
               <l n="1125">αὐτῷ τε καὶ γῇ τῇδʼ, ἐπεὶ τό γʼ εὐσεβὲς</l>
               <l>μόνοις παρʼ ὑμῖν ηὗρον ἀνθρώπων ἐγὼ</l>
               <l>καὶ τοὐπιεικὲς καὶ τὸ μὴ ψευδοστομεῖν.</l>
               <l>εἰδὼς δʼ ἀμύνω τοῖσδε τοῖς λόγοις τάδε·</l>
               <l>ἔχω γὰρ ἅχω διὰ σὲ κοὐκ ἄλλον βροτῶν·</l>
               <l n="1130">καί μοι χέρʼ, ὦναξ, δεξιὰν ὄρεξον, ὡς</l>
               <l>ψαύσω φιλήσω τʼ, εἰ θέμις, τὸ σὸν κάρα.</l>
               <l>καίτοι τί φωνῶ; πῶς σʼ ἂν ἄθλιος γεγὼς</l>
               <l>θιγεῖν θελήσαιμʼ ἀνδρός, ᾧ τίς οὐκ ἔνι</l>
               <l>κηλὶς κακῶν ξύνοικος; οὐκ ἔγωγέ σε,</l>
               <l n="1135">οὐδʼ οὖν ἐάσω·  τοῖς γὰρ ἐμπείροις βροτῶν</l>
               <l>μόνοις οἷόν τε συνταλαιπωρεῖν τάδε.</l>
               <l>σὺ δʼ αὐτόθεν μοι χαῖρε καὶ τὰ λοιπά μου</l>
               <l>μέλου δικαίως, ὥσπερ ἐς τόδʼ ἡμέρας.</l>
            </sp>
            </div><div n="1139" subtype="card" type="textpart">
            <sp>
               <speaker>Θησεύς</speaker>
               <l>οὔτʼ εἴ τι μῆκος τῶν λόγων ἔθου πλέον,</l>
               <l n="1140">τέκνοισι τερφθεὶς τοῖσδε, θαυμάσας ἔχω,</l>
               <l>οὔτʼ εἰ πρὸ τοὐμοῦ προύλαβες τὰ τῶνδʼ ἔπη.</l>
               <l>βάρος γὰρ ἡμᾶς οὐδὲν ἐκ τούτων ἔχει.</l>
               <l>οὐ γὰρ λόγοισι τὸν βίον σπουδάζομεν</l>
               <l>λαμπρὸν ποεῖσθαι μᾶλλον ἢ τοῖς δρωμένοις.</l>
               <l n="1145">δείκνυμι δʼ·  ὧν γὰρ ὤμοσʼ οὐκ ἐψευσάμην</l>
               <l>οὐδέν σε, πρέσβυ·  τάσδε γὰρ πάρειμʼ ἄγων</l>
               <l>ζώσας, ἀκραιφνεῖς τῶν κατηπειλημένων.</l>
               <l>χὤπως μὲν ἁγὼν ᾑρέθη, τί δεῖ μάτην</l>
               <l>κομπεῖν, ἅ γʼ εἴσει καὐτὸς ἐκ ταύταιν ξυνών;</l>
               <l n="1150">λόγος δʼ  ὃς ἐμπέπτωκεν ἀρτίως ἐμοὶ</l>
               <l>στείχοντι δεῦρο, συμβαλοῦ γνώμην, ἐπεὶ</l>
               <l>σμικρὸς μὲν εἰπεῖν, ἄξιος δὲ θαυμάσαι·</l>
               <l>πρᾶγος δʼ ἀτίζειν οὐδὲν ἄνθρωπον χρεών.</l>
            </sp>
            <sp>
               <speaker>Οἰδίπους</speaker>
               <l>τί δʼ ἔστι, τέκνον Αἰγέως; δίδασκέ με</l>
               <l n="1155">ὡς μὴ εἰδότʼ αὐτὸν μηδὲν ὧν σὺ πυνθάνει.</l>
            </sp>
            <sp>
               <speaker>Θησεύς</speaker>
               <l>φασίν τινʼ ἡμῖν ἄνδρα, σοὶ μὲν ἔμπολιν</l>
               <l>οὐκ ὄντα, συγγενῆ δέ, προσπεσόντα πως</l>
               <l>βωμῷ καθῆσθαι τῷ Ποσειδῶνος, παρʼ ᾧ</l>
               <l>θύων ἔκυρον, ἡνίχʼ ὡρμώμην ἐγώ.</l>
            </sp>
            <sp>
               <speaker>Οἰδίπους</speaker>
               <l n="1160">ποδαπόν;  τί προσχρῄζοντα τῷ θακήματι·</l>
            </sp>
            <sp>
               <speaker>Θησεύς</speaker>
               <l>οὐκ οἶδα πλὴν ἕν·  σοῦ γάρ, ὡς λέγουσί μοι,</l>
               <l>βραχύν τινʼ αἰτεῖ μῦθον οὐκ ὄγκου πλέων.</l>
            </sp>
            <sp>
               <speaker>Οἰδίπους</speaker>
               <l>ποῖόν τινʼ; οὐ γὰρ ἥδʼ ἕδρα σμικροῦ λόγου.</l>
               <l>σοὶ φασὶν αὐτὸν ἐς λόγους ἐλθεῖν μόνον</l>
               <l n="1165">αἰτεῖν ἀπελθεῖν τʼ ἀσφαλῶς τῆς δεῦρʼ ὁδοῦ.</l>
            </sp>
            <sp>
               <speaker>Οἰδίπους</speaker>
               <l>τίς δῆτʼ ἂν εἴη τήνδʼ ὁ προσθακῶν ἕδραν;</l>
            </sp>
            <sp>
               <speaker>Θησεύς</speaker>
               <l>ὅρα κατʼ Ἄργος εἴ τις ὑμὶν ἐγγενὴς</l>
               <l>ἔσθʼ, ὅστις ἄν σου τοῦτο προσχρῄζοι τυχεῖν.</l>
            </sp>
            <sp>
               <speaker>Οἰδίπους</speaker>
               <l>ὦ φίλτατε, σχὲς οὗπερ εἶ.</l>
            </sp>
            <sp>
               <speaker>Θησεύς</speaker>
               <l>τί δʼ ἔστι σοι;</l>
            </sp>
            <sp>
               <speaker>Οἰδίπους</speaker>
               <l>μή μου δεηθῇς.</l>
            </sp>
            <sp>
               <speaker>Θησεύς</speaker>
               <l>πράγματος ποίου;  λέγε.</l>
            </sp>
            <sp>
               <speaker>Οἰδίπους</speaker>
               <l>ἔξοιδʼ ἀκούων τῶνδʼ ὅς ἐσθʼ ὁ προστάτης.</l>
            </sp>
            <sp>
               <speaker>Θησεύς</speaker>
               <l>καὶ τίς ποτʼ ἐστὶν ὅν γʼ ἐγὼ ψέξαιμί τι;</l>
            </sp>
            <sp>
               <speaker>Οἰδίπους</speaker>
               <l>παῖς οὑμός, ὦναξ, στυγνός, οὗ λόγων ἐγὼ</l>
               <l>ἄλγιστʼ ἂν ἀνδρῶν ἐξανασχοίμην κλύων.</l>
            </sp>
            <sp>
               <speaker>Θησεύς</speaker>
               <l n="1175">τί δʼ; οὐκ ἀκούειν ἔστι καὶ μὴ δρᾶν ἃ μὴ</l>
               <l>χρῄζεις; τί σοι τοῦτʼ ἐστὶ λυπηρὸν κλύειν;</l>
            </sp>
            <sp>
               <speaker>Οἰδίπους</speaker>
               <l>ἔχθιστον, ὦναξ, φθέγμα τοῦθʼ ἥκει πατρί·</l>
               <l>καὶ μή μʼ ἀνάγκῃ προσβάλῃς τάδʼ εἰκαθεῖν.</l>
            </sp>
            <sp>
               <speaker>Θησεύς</speaker>
               <l>ἀλλʼ εἰ τὸ θάκημʼ ἐξαναγκάζει, σκόπει</l>
               <l n="1180">μή σοι πρόνοιʼ ᾖ τοῦ θεοῦ φυλακτέα.</l>
            </sp>
            </div><div n="1181" subtype="card" type="textpart">
            <sp>
               <speaker>Ἀντιγόνη</speaker>
               <l>πάτερ, πιθοῦ μοι, κεἰ νέα παραινέσω.</l>
               <l>τὸν ἄνδρʼ ἔασον τόνδε τῇ θʼ αὑτοῦ φρενὶ</l>
               <l>χάριν παρασχεῖν τῷ θεῷ θʼ ἃ βούλεται,</l>
               <l n="1185">καὶ νῷν ὕπεικε τὸν κασίγνητον μολεῖν.</l>
               <l>οὐ γάρ σε, θάρσει, πρὸς βίαν παρασπάσει</l>
               <l>γνώμης, ἃ μή σοι συμφέροντα λέξεται.</l>
               <l>λόγων δʼ ἀκοῦσαι τίς βλάβη; τά τοι κακῶς</l>
               <l>ηὑρημένʼ ἔργα τῷ λόγῳ μηνύεται.</l>
               <l n="1190">ἔφυσας αὐτόν·  ὥστε μηδὲ δρῶντά σε</l>
               <l>τὰ τῶν κακίστων δυσσεβέστατʼ, ὦ πάτερ,</l>
               <l>θέμις σέ γʼ εἶναι κεῖνον ἀντιδρᾶν κακῶς.</l>
               <l>ἀλλʼ  ἔασον·    εἰσὶ χἀτέροις γοναὶ κακαὶ</l>
               <l>καὶ θυμὸς ὀξύς, ἀλλὰ νουθετούμενοι</l>
               <l n="1195">φίλων ἐπῳδαῖς ἐξεπᾴδονται φύσιν.</l>
               <l>σὺ δʼ εἰς ἐκεῖνα, μὴ τὰ νῦν, ἀποσκόπει</l>
               <l>πατρῷα καὶ μητρῷα πήμαθʼ ἅπαθες·</l>
               <l>κἂν κεῖνα λεύσσῃς, οἶδʼ ἐγώ, γνώσει κακοῦ</l>
               <l>θυμοῦ τελευτὴν ὡς κακὴ προσγίγνεται.</l>
               <l n="1200">ἔχεις γὰρ οὐχὶ βαιὰ τἀνθυμήματα,</l>
               <l>τῶν σῶν ἀδέρκτων ὀμμάτων τητώμενος.</l>
               <l>ἀλλʼ ἡμὶν εἶκε·  λιπαρεῖν γὰρ οὐ καλὸν</l>
               <l>δίκαια προσχρῄζουσιν, οὐδʼ αὐτὸν μὲν εὖ</l>
               <l>πάσχειν, παθόντα δʼ οὐκ ἐπίστασθαι τίνειν.</l>
            </sp>
            <sp>
               <speaker>Οἰδίπους</speaker>
               <l n="1205">τέκνον, βαρεῖαν ἡδονὴν νικᾶτέ με</l>
               <l>λέγοντες·  ἔστω δʼ οὖν ὅπως ὑμῖν φίλον.</l>
               <l>μόνον, ξένʼ, εἴπερ κεῖνος ὧδʼ ἐλεύσεται,</l>
               <l>μηδεὶς κρατείτω τῆς ἐμῆς ψυχῆς ποτε.</l>
            </sp>
            <sp>
               <speaker>Θησεύς</speaker>
               <l>ἅπαξ τὰ τοιαῦτʼ, οὐχὶ δὶς χρῄζω κλύειν,</l>
               <l>ὦ πρέσβυ.  κομπεῖν δʼ οὐχὶ βούλομαι·  σὺ δʼ ὢν</l>
               <l n="1210">σῶς ἴσθʼ, ἐάν περ κἀμέ τις σῴζῃ θεῶν.</l>
            </sp>
            </div><div n="1211" subtype="card" type="textpart">
         
         <milestone unit="choral"/>
            <milestone unit="strophe" n="1"/>
               <sp>
                  <speaker>Χορός</speaker>
                  <l>ὅστις τοῦ πλέονος μέρους χρῄζει τοῦ μετρίου παρεὶς</l>
                  <l>ζώειν, σκαιοσύναν φυλάσσων</l>
                  <l>ἐν ἐμοὶ κατάδηλος ἔσται.</l>
                  <l n="1215">ἐπεὶ πολλὰ μὲν αἱ μακραὶ ἁμέραι κατέθεντο δὴ</l>
                  <l>λύπας ἐγγυτέρω, τὰ τέρποντα δʼ οὐκ ἂν ἴδοις ὅπου,</l>
                  <l>ὅταν τις ἐς πλέον πέσῃ</l>
                  <l n="1220">τοῦ δέοντος·  ὁ δʼ ἐπίκουρος ἰσοτέλεστος,</l>
                  <l>Ἄϊδος ὅτε μοῖρʼ ἀνυμέναιος</l>
                  <l>ἄλυρος ἄχορος ἀναπέφηνε,</l>
                  <l>θάνατος ἐς τελευτάν.</l>
               </sp>
               </div><div n="1225" subtype="card" type="textpart">
            
            <milestone unit="antistrophe" n="1"/>
               <sp>
                  <speaker>Χορός</speaker>
                  <l n="1225">μὴ φῦναι τὸν ἅπαντα νικᾷ λόγον·  τὸ δʼ, ἐπεὶ φανῇ,</l>
                  <l>βῆναι κεῖθεν ὅθεν περ ἥκει,</l>
                  <l>πολὺ δεύτερον, ὡς τάχιστα.</l>
                  <l n="1230">ὡς εὖτʼ ἂν τὸ νέον παρῇ κούφας ἀφροσύνας φέρον,</l>
                  <l>τίς πλαγὰ  πολύμοχθος ἔξω; τίς οὐ καμάτων ἔνι;</l>
                  <l>φθόνος, στάσεις, ἔρις, μάχαι</l>
                  <l n="1235">καὶ φόνοι·  τό τε κατάμεμπτον ἐπιλέλογχε</l>
                  <l>πύματον ἀκρατὲς ἀπροσόμιλον</l>
                  <l>γῆρας ἄφιλον, ἵνα πρόπαντα</l>
                  <l>κακὰ κακῶν ξυνοικεῖ.</l>
               </sp>
               </div><div n="1239" subtype="card" type="textpart">
            
            <milestone unit="epode"/>
               <sp>
                  <speaker>Χορός</speaker>
                  <l>ἐν ᾧ τλάμων ὅδʼ, οὐκ ἐγὼ μόνος,</l>
                  <l n="1240">πάντοθεν βόρειος ὥς τις</l>
                  <l>ἀκτὰ κυματοπλὴξ χειμερία κλονεῖται,</l>
                  <l>ὣς καὶ τόνδε κατʼ ἄκρας</l>
                  <l>δειναὶ κυματοαγεῖς</l>
                  <l>ἆται κλονέουσιν ἀεὶ ξυνοῦσαι,</l>
                  <l n="1245">αἱ μὲν ἀπʼ ἀελίου δυσμᾶν,</l>
                  <l>αἱ δʼ ἀνατέλλοντος·</l>
                  <l>αἱ δʼ ἀνὰ μέσσαν ἀκτῖνʼ,</l>
                  <l>αἱ δʼ ἐννυχιᾶν ἀπὸ Ῥιπᾶν.</l>
               </sp>
               </div><div n="1249" subtype="card" type="textpart">
            
         
         <milestone unit="episode"/>
            <sp>
               <speaker>Ἀντιγόνη</speaker>
               <l>καὶ μὴν ὅδʼ ἡμῖν, ὡς ἔοικεν, ὁ ξένος</l>
               <l n="1250">ἀνδρῶν γε μοῦνος, ὦ πάτερ, διʼ  ὄμματος</l>
               <l>ἀστακτὶ λείβων δάκρυον ὧδʼ ὁδοιπορεῖ.</l>
            </sp>
            <sp>
               <speaker>Οἰδίπους</speaker>
               <l>τίς οὗτος;</l>
            </sp>
            <sp>
               <speaker>Οἰδίπους</speaker>
               <l>ὅνπερ καὶ πάλαι κατείχομεν</l>
               <l>γνώμῃ, πάρεστι δεῦρο Πολυνείκης ὅδε.</l>
            </sp>
            <sp>
               <speaker>Πολυνείκης</speaker>
               <l>οἴμοι, τί δράσω; πότερα τἀμαυτοῦ κακὰ</l>
               <l n="1255">πρόσθεν δακρύσω, παῖδες, ἢ τὰ τοῦδʼ ὁρῶν</l>
               <l>πατρὸς γέροντος; ὃς ξένης ἐπὶ χθονὸς</l>
               <l>σὺν σφῷν ἐφηύρηκʼ ἐνθάδʼ ἐκβεβλημένον</l>
               <l>ἐσθῆτι σὺν τοιᾷδε, τῆς ὁ δυσφιλὴς</l>
               <l>γέρων γέροντι συγκατῴκηκεν πίνος</l>
               <l n="1260">πλευρὰν μαραίνων, κρατὶ δʼ ὀμματοστερεῖ</l>
               <l>κόμη διʼ  αὔρας ἀκτένιστος ᾄσσεται·</l>
               <l>ἀδελφὰ δʼ, ὡς ἔοικε, τούτοισιν φορεῖ</l>
               <l>τὰ τῆς ταλαίνης νηδύος θρεπτήρια.</l>
               <l>ἁγὼ πανώλης ὄψʼ ἄγαν ἐκμανθάνω·</l>
               <l n="1265">καὶ μαρτυρῶ κάκιστος ἀνθρώπων τροφαῖς</l>
               <l>ταῖς σαῖσιν ἥκειν·  τἀμὰ μὴ ʼξ ἄλλων πύθῃ.</l>
               <l>ἀλλʼ ἔστι γὰρ καὶ Ζηνὶ σύνθακος θρόνων</l>
               <l>Αἰδὼς ἐπʼ ἔργοις πᾶσι, καὶ πρὸς σοί, πάτερ,</l>
               <l>παρασταθήτω·  τῶν γὰρ ἡμαρτημένων</l>
               <l n="1270">ἄκη μέν ἐστι, προσφορὰ δʼ  οὐκ ἔστʼ  ἔτι.</l>
               <l>τί σιγᾷς;</l>
               <l>φώνησον, ὦ πάτερ, τι·  μή μʼ ἀποστραφῇς.</l>
               <l>οὐδʼ ἀνταμείβει μʼ οὐδέν, ἀλλʼ ἀτιμάσας</l>
               <l>πέμψεις ἄναυδος, οὐδʼ ἃ μηνίεις φράσας;</l>
               <l n="1275">ὦ σπέρματʼ ἀνδρὸς τοῦδʼ, ἐμαὶ δʼ ὁμαίμονες,</l>
               <l>πειράσατʼ ἀλλʼ ὑμεῖς γε κινῆσαι πατρὸς</l>
               <l>τὸ δυσπρόσοιστον κἀπροσήγορον στόμα,</l>
               <l>ὡς μή μʼ ἄτιμον, τοῦ θεοῦ γε προστάτην,</l>
               <l>οὕτως ἀφῇ με μηδὲν ἀντειπὼν ἔπος.</l>
            </sp>
            <sp>
               <speaker>Ἀντιγόνη</speaker>
               <l n="1280">λέγʼ, ὦ ταλαίπωρʼ, αὐτὸς ὧν χρείᾳ πάρει·</l>
               <l>τὰ πολλὰ γάρ τοι ῥήματʼ ἢ τέρψαντά τι,</l>
               <l>ἢ δυσχεράναντʼ ἢ κατοικτίσαντά πως,</l>
               <l>παρέσχε φωνὴν τοῖς ἀφωνήτοις τινά.</l>
            </sp>
            </div><div n="1284" subtype="card" type="textpart">
            <sp>
               <speaker>Πολυνείκης</speaker>
               <l>ἀλλʼ ἐξερῶ·  καλῶς γὰρ ἐξηγεῖ σύ μοι·</l>
               <l n="1285">πρῶτον μὲν αὐτὸν τὸν θεὸν ποιούμενος</l>
               <l>ἀρωγόν, ἔνθεν μʼ ὧδʼ ἀνέστησεν μολεῖν</l>
               <l>ὁ τῆσδε τῆς γῆς κοίρανος, διδοὺς ἐμοὶ</l>
               <l>λέξαι τʼ ἀκοῦσαί τʼ ἀσφαλεῖ σὺν ἐξόδῳ.</l>
               <l>καὶ ταῦτʼ ἀφʼ ὑμῶν, ὧ ξένοι, βουλήσομαι</l>
               <l n="1290">καὶ ταῖνδʼ ἀδελφαῖν καὶ πατρὸς κυρεῖν ἐμοί.</l>
               <l>ἃ δʼ ἦλθον, ἤδη σοι θέλω λέξαι, πάτερ.</l>
               <l>γῆς ἐκ πατρῴας ἐξελήλαμαι φυγάς,</l>
               <l>τοῖς σοῖς πανάρχοις οὕνεκʼ ἐνθακεῖν θρόνοις</l>
               <l>γονῇ πεφυκὼς ἠξίουν γεραίτερος.</l>
               <l n="1295">ἀνθʼ ὧν μʼ Ἐτεοκλῆς, ὢν φύσει νεώτερος,</l>
               <l>γῆς ἐξέωσεν, οὔτε νικήσας λόγῳ</l>
               <l>οὔτʼ εἰς ἔλεγχον χειρὸς οὐδʼ ἔργου μολών,</l>
               <l>πόλιν δὲ πείσας.  ὧν ἐγὼ μάλιστα μὲν</l>
               <l>τὴν σὴν ἐρινὺν αἰτίαν εἶναι λέγω.</l>
               <l n="1300">ἔπειτα κἀπὸ μάντεων ταύτῃ κλύω.</l>
               <l>ἐπεὶ γὰρ ἦλθον Ἄργος ἐς τὸ Δωρικόν,</l>
               <l>λαβὼν Ἄδραστον πενθερόν, ξυνωμότας</l>
               <l>ἔστησʼ ἐμαυτῷ γῆς ὅσοιπερ Ἀπίας</l>
               <l>πρῶτοι καλοῦνται καὶ τετίμηνται δόρει,</l>
               <l n="1305">ὅπως τὸν ἑπτάλογχον ἐς Θήβας στόλον</l>
               <l>ξὺν τοῖσδʼ ἀγείρας ἢ θάνοιμι πανδίκως</l>
               <l>ἢ τοὺς τάδʼ ἐκπράξαντας ἐκβάλοιμι γῆς.</l>
               <l>εἶεν·  τί δῆτα νῦν ἀφιγμένος κυρῶ;</l>
               <l>σοὶ προστροπαίους, ὦ πάτερ, λιτὰς ἔχων</l>
               <l n="1310">αὐτός τʼ  ἐμαυτοῦ ξυμμάχων τε τῶν ἐμῶν,</l>
               <l>οἳ νῦν σὺν ἑπτὰ τάξεσιν σὺν ἑπτά τε</l>
               <l>λόγχαις τὸ Θήβης πέδιον ἀμφεστᾶσι πᾶν·</l>
               <l>οἷος δορυσσοῦς Ἀμφιάρεως, τὰ πρῶτα μὲν</l>
               <l>δόρει κρατύνων, πρῶτα δʼ οἰωνῶν ὁδοῖς·</l>
               <l n="1315">ὁ δεύτερος δʼ Αἰτωλὸς Οἰνέως τόκος</l>
               <l>Τυδεύς.  τρίτος δʼ Ἐτέοκλος, Ἀργεῖος γεγώς·</l>
               <l>τέταρτον Ἱππομέδοντʼ ἀπέστειλεν πατὴρ</l>
               <l>Ταλαός·  ὁ πέμπτος δʼ εὔχεται κατασκαφῇ</l>
               <l>Καπανεὺς τὸ Θήβης ἄστυ δῃώσειν πυρί·</l>
               <l n="1320">ἕκτος δὲ Παρθενοπαῖος Ἀρκὰς ὄρνυται,</l>
               <l>ἐπώνυμος τῆς πρόσθεν ἀδμήτης χρόνῳ</l>
               <l>μητρὸς λοχευθείς, πιστὸς Ἀταλάντης γόνος·</l>
               <l>ἐγὼ δὲ σός, κεἰ μὴ σός, ἀλλὰ τοῦ κακοῦ</l>
               <l>πότμου φυτευθείς, σός γέ τοι καλούμενος,</l>
               <l n="1325">ἄγω τὸν Ἄργους ἄφοβον ἐς Θήβας στρατόν.</l>
               <l>οἵ σʼ ἀντὶ παίδων τῶνδε καὶ ψυχῆς, πάτερ,</l>
               <l>ἱκετεύομεν ξύμπαντες ἐξαιτούμενοι</l>
               <l>μῆνιν βαρεῖαν εἰκαθεῖν ὁρμωμένῳ</l>
               <l>τῷδʼ ἀνδρὶ τοὐμοῦ πρὸς κασιγνήτου τίσιν,</l>
               <l n="1330">ὅς μʼ ἐξέωσε κἀπεσύλησεν πάτρας.</l>
               <l>εἰ γάρ τι πιστόν ἐστιν ἐκ χρηστηρίων,</l>
               <l>οἷς ἂν σὺ προσθῇ, τοῖσδʼ ἔφασκʼ εἶναι κράτος.</l>
               <l>πρὸς νῦν σε κρηνῶν καὶ θεῶν ὁμογνίων</l>
               <l>αἰτῶ πιθέσθαι καὶ παρεικαθεῖν, ἐπεὶ</l>
               <l n="1335">πτωχοὶ μὲν ἡμεῖς καὶ ξένοι, ξένος δὲ σύ.</l>
               <l>ἄλλους δὲ θωπεύοντες οἰκοῦμεν σύ τε</l>
               <l>κἀγώ, τὸν αὐτὸν δαίμονʼ ἐξειληχότες.</l>
               <l>ὁ δʼ ἐν δόμοις τύραννος, ὦ τάλας ἐγώ,</l>
               <l>κοινῇ καθʼ ἡμῶν ἐγγελῶν ἁβρύνεται·</l>
               <l n="1340">ὅν, εἰ σὺ τἠμῇ ξυμπαραστήσει φρενί,</l>
               <l>βραχεῖ σὺν ὄγκῳ καὶ χρόνῳ διασκεδῶ.</l>
               <l>ὥστʼ ἐν δόμοισι τοῖσι σοῖς στήσω σʼ ἄγων.</l>
               <l>στήσω δʼ ἐμαυτόν, κεῖνον ἐκβαλὼν βίᾳ.</l>
               <l>καὶ ταῦτα σοῦ μὲν ξυνθέλοντος ἔστι μοι</l>
               <l n="1345">κομπεῖν, ἄνευ σοῦ δʼ οὐδὲ σωθῆναι σθένω.</l>
            </sp>
            </div><div n="1346" subtype="card" type="textpart">
            <sp>
               <speaker>Χορός</speaker>
               <l>τὸν ἄνδρα τοῦ πέμψαντος οὕνεκʼ, Οἰδίπους</l>
               <l>εἰπὼν ὁποῖα ξύμφορʼ ἔκπεμψαι πάλιν.</l>
            </sp>
            <sp>
               <speaker>Οἰδίπους</speaker>
               <l>ἀλλʼ εἰ μέν, ἄνδρες, τῆσδε δημοῦχοι χθονός</l>
               <l>μὴ ʼτύγχανʼ αὐτὸν δεῦρο προσπέμψας ἐμοὶ</l>
               <l n="1350">Θησεύς, δικαιῶν ὥστʼ ἐμοῦ κλύειν λόγους,</l>
               <l>οὔ τἄν ποτʼ ὀμφῆς τῆς ἐμῆς ἐπῄσθετο·</l>
               <l>νῦν δʼ ἀξιωθεὶς εἶσι κἀκούσας γʼ ἐμοῦ</l>
               <l>τοιαῦθʼ ἃ τὸν τοῦδʼ οὔ ποτʼ εὐφρανεῖ βίον·</l>
               <l>ὅς γʼ, ὦ κάκιστε, σκῆπτρα καὶ θρόνους ἔχων,</l>
               <l n="1355">ἃ νῦν ὁ σὸς ξύναιμος ἐν Θήβαις ἔχει,</l>
               <l>τὸν αὐτὸς αὑτοῦ πατέρα τόνδʼ ἀπήλασας</l>
               <l>κἄθηκας ἄπολιν καὶ στολὰς ταύτας φορεῖν,</l>
               <l>ἃς νῦν δακρύεις εἰσορῶν, ὅτʼ ἐν πόνῳ</l>
               <l>ταὐτῷ βεβηκὼς τυγχάνεις κακῶν ἐμοί.</l>
               <l n="1360">οὐ κλαυστὰ δʼ ἐστίν, ἀλλʼ ἐμοὶ μὲν οἰστέα</l>
               <l>τάδʼ, ἕωσπερ ἂν ζῶ, σοῦ φονέως μεμνημένος·</l>
               <l>σὺ γάρ με μόχθῳ τῷδʼ ἔθηκας ἔντροφον,</l>
               <l>σύ μʼ ἐξέωσας, ἐκ σέθεν δʼ ἀλώμενος</l>
               <l>ἄλλους ἐπαιτῶ τὸν καθʼ ἡμέραν βίον.</l>
               <l n="1365">εἰ δʼ ἐξέφυσα τάσδε μὴ ʼμαυτῷ τροφοὺς</l>
               <l>τὰς παῖδας, ἦ τἂν οὐκ ἂν ἦ, τὸ σὸν μέρος·</l>
               <l>νῦν δʼ αἵδε μʼ ἐκσῴζουσιν, αἵδʼ ἐμαὶ τροφοί,</l>
               <l>αἵδʼ ἄνδρες, οὐ γυναῖκες, εἰς τὸ συμπονεῖν·</l>
               <l>ὑμεῖς δʼ ἀπʼ ἄλλου κοὐκ ἐμοῦ πεφύκατον.</l>
               <l n="1370">τοιγάρ σʼ ὁ δαίμων εἰσορᾷ μὲν οὔ τί πω</l>
               <l>ὡς αὐτίκʼ, εἴπερ οἵδε κινοῦνται λόχοι</l>
               <l>πρὸς ἄστυ Θήβης.  οὐ γὰρ ἔσθʼ ὅπως πόλιν</l>
               <l>κείνην ἐρείψεις, ἀλλὰ πρόσθεν αἵματι</l>
               <l>πεσεῖ μιανθεὶς χὼ σύναιμος ἐξ ἴσου.</l>
               <l n="1375">τοιάσδʼ ἀρὰς σφῷν πρόσθε τʼ ἐξανῆκʼ ἐγὼ</l>
               <l>νῦν τʼ ἀνακαλοῦμαι ξυμμάχους ἐλθεῖν ἐμοί,</l>
               <l>ἵνʼ ἀξιῶτον τοὺς φυτεύσαντας σέβειν</l>
               <l>καὶ μὴ ʼξατιμάζητον, εἰ τυφλοῦ πατρὸς</l>
               <l>τοιώδʼ ἐφύτην·  αἵδε γὰρ τάδʼ οὐκ ἔδρων.</l>
               <l n="1380">τοιγὰρ τὸ σὸν θάκημα καὶ τοὺς σοὺς θρόνους</l>
               <l>κρατοῦσιν, εἴπερ ἐστὶν ἡ παλαίφατος</l>
               <l>Δίκη ξύνεδρος Ζηνὸς ἀρχαίοις νόμοις.</l>
               <l>σὺ δʼ ἔρρʼ ἀπόπτυστός τε κἀπάτωρ ἐμοῦ,</l>
               <l>κακῶν κάκιστε, τάσδε συλλαβὼν ἀράς,</l>
               <l n="1385">ἅς σοι καλοῦμαι, μήτε γῆς ἐμφυλίου</l>
               <l>δόρει κρατῆσαι μήτε νοστῆσαί ποτε</l>
               <l>τὸ κοῖλον Ἄργος, ἀλλὰ συγγενεῖ χερὶ</l>
               <l>θανεῖν κτανεῖν θʼ ὑφʼ οὗπερ ἐξελήλασαι.</l>
               <l>τοιαῦτʼ ἀρῶμαι καὶ καλῶ τὸ Ταρτάρου</l>
               <l n="1390">στυγνὸν πατρῷον ἔρεβος, ὥς σʼ ἀποικίσῃ,</l>
               <l>καλῶ δὲ τάσδε δαίμονας, καλῶ δʼ Ἄρη</l>
               <l>τὸν σφῷν τὸ δεινὸν μῖσος ἐμβεβληκότα.</l>
               <l>καὶ ταῦτʼ ἀκούσας στεῖχε, κἀξάγγελλʼ ἰὼν</l>
               <l>καὶ πᾶσι Καδμείοισι τοῖς σαυτοῦ θʼ ἅμα</l>
               <l n="1395">πιστοῖσι συμμάχοισιν, οὕνεκʼ Οἰδίπους</l>
               <l>τοιαῦτʼ ἔνειμε παισὶ τοῖς αὑτοῦ γέρα.</l>
            </sp>
            </div><div n="1397" subtype="card" type="textpart">
            <sp>
               <speaker>Χορός</speaker>
               <l>Πολύνεικες, οὔτε ταῖς παρελθούσαις ὁδοῖς</l>
               <l>ξυνήδομαί σοι, νῦν τʼ ἴθʼ ὡς τάχος πάλιν.</l>
            </sp>
            <sp>
               <speaker>Πολυνείκης</speaker>
               <l>οἴμοι κελεύθου τῆς τʼ ἐμῆς δυσπραξίας,</l>
               <l n="1400">οἴμοι δʼ ἑταίρων·  οἷον ἆρʼ ὁδοῦ τέλος</l>
               <l>Ἄργους ἀφωρμήθημεν, ὦ τάλας ἐγώ,</l>
               <l>τοιοῦτον οἷον οὐδὲ φωνῆσαί τινι</l>
               <l>ἔξεσθʼ ἑταίρων, οὐδʼ ἀποστρέψαι πάλιν,</l>
               <l>ἀλλʼ ὄντʼ ἄναυδον τῇδε συγκῦρσαι τύχῃ.</l>
               <l n="1405">ὦ τοῦδʼ ὅμαιμοι παῖδες, ἀλλʼ ὑμεῖς, ἐπεὶ</l>
               <l>τὰ σκληρὰ πατρὸς κλύετε ταῦτʼ ἀρωμένου,</l>
               <l>μή τοί με πρὸς θεῶν σφώ γʼ, ἐὰν αἱ τοῦδʼ ἀραὶ</l>
               <l>πατρὸς τελῶνται καί τις ὑμῖν ἐς δόμους</l>
               <l>νόστος γένηται, μή μʼ ἀτιμάσητέ γε,</l>
               <l n="1410">ἀλλʼ ἐν τάφοισι θέσθε κἀν κτερίσμασιν.</l>
               <l>καὶ σφῷν ὁ νῦν ἔπαινος, ὃν κομίζετον</l>
               <l>τοῦδʼ, ἀνδρὸς οἷς πονεῖτον, οὐκ ἐλάσσονα</l>
               <l>ἔτʼ ἄλλον οἴσει τῆς ἐμῆς ὑπουργίας.</l>
            </sp>
            <sp>
               <speaker>Ἀντιγόνη</speaker>
               <l>Πολύνεικες, ἱκετεύω σε πεισθῆναί τί μοι.</l>
            </sp>
            <sp>
               <speaker>Πολυνείκης</speaker>
               <l n="1415">ὦ φιλτάτη, τὸ ποῖον, Ἀντιγόνη; λέγε.</l>
            </sp>
            <sp>
               <speaker>Ἀντιγόνη</speaker>
               <l>στρέψαι στράτευμʼ ἐς Ἄργος ὡς τάχιστά γε,</l>
               <l>καὶ μὴ σέ τʼ αὐτὸν καὶ πόλιν διεργάσῃ.</l>
            </sp>
            <sp>
               <speaker>Πολυνείκης</speaker>
               <l>ἀλλʼ οὐχ οἷόν τε·  πῶς γὰρ αὖθις ἂν πάλιν</l>
               <l>στράτευμʼ ἄγοιμι ταὐτόν. εἰσάπαξ τρέσας;</l>
            </sp>
            <sp>
               <speaker>Ἀντιγόνη</speaker>
               <l n="1420">τί δʼ αὖθις, ὦ παῖ, δεῖ σε θυμοῦσθαι; τί σοι</l>
               <l>πάτραν κατασκάψαντι κέρδος ἔρχεται;</l>
            </sp>
            <sp>
               <speaker>Πολυνείκης</speaker>
               <l>αἰσχρὸν τὸ φεύγειν καὶ τὸ πρεσβεύοντʼ ἐμὲ</l>
               <l>οὕτω γελᾶσθαι τοῦ κασιγνήτου πάρα.</l>
            </sp>
            <sp>
               <speaker>Ἀντιγόνη</speaker>
               <l>ὁρᾷς τὰ τοῦδʼ οὖν ὡς ἐς ὀρθὸν ἐκφέρει</l>
               <l n="1425">μαντεύμαθʼ, ὃς σφῷν θάνατον ἐξ ἀμφοῖν θροεῖ;</l>
            </sp>
            <sp>
               <speaker>Πολυνείκης</speaker>
               <l>χρῄζει γάρ·  ἡμῖν δʼ οὐχὶ συγχωρητέα.</l>
            </sp>
            <sp>
               <speaker>Ἀντιγόνη</speaker>
               <l>οἴμοι τάλαινα· τίς δὲ τολμήσει κλύων</l>
               <l>τὰ τοῦδʼ ἕπεσθαι τἀνδρός, οἷʼ ἐθέσπισεν;</l>
            </sp>
            <sp>
               <speaker>Πολυνείκης</speaker>
               <l>οὐκ ἀγγελοῦμεν φλαῦρʼ·  ἐπεὶ στρατηλάτου</l>
               <l n="1430">χρηστοῦ τὰ κρείσσω μηδὲ τἀνδεᾶ λέγειν.</l>
            </sp>
            </div><div n="1431" subtype="card" type="textpart">
            <sp>
               <speaker>Ἀντιγόνη</speaker>
               <l>οὕτως ἄρʼ, ὦ παῖ, ταῦτά σοι δεδογμένα;</l>
            </sp>
            <sp>
               <speaker>Πολυνείκης</speaker>
               <l>καὶ μή μʼ ἐπίσχῃς γʼ·  ἀλλʼ ἐμοὶ μὲν ἥδʼ ὁδὸς</l>
               <l>ἔσται μέλουσα δύσποτμός τε καὶ κακὴ</l>
               <l>πρὸς τοῦδε πατρὸς τῶν τε τοῦδʼ ἐρινύων·</l>
               <l n="1435">σφῷν δʼ εὖ διδοίη Ζεύς, τάδʼ εἰ θανόντι μοι</l>
               <l>τελεῖτʼ, ἐπεὶ οὔ μοι ζῶντί γʼ αὖθις ἕξετον.</l>
               <l>μέθεσθε δʼ ἤδη χαίρετόν τʼ·  οὐ γάρ μʼ ἔτι βλέποντʼ ἐσόψεσθʼ αὖθις.</l>
            </sp>
            <sp>
               <speaker>Ἀντιγόνη</speaker>
               <l>ὦ τάλαινʼ ἐγώ.</l>
            </sp>
            <sp>
               <speaker>Πολυνείκης</speaker>
               <l>μή τοί μʼ ὀδύρου.</l>
            </sp>
            <sp>
               <speaker>Ἀντιγόνη</speaker>
               <l>καὶ τίς ἄν σʼ ὁρμώμενον</l>
               <l n="1440">εἰς προὖπτον Ἅιδην οὐ καταστένοι, κάσι;</l>
            </sp>
            <sp>
               <speaker>Πολυνείκης</speaker>
               <l>εἰ χρή, θανοῦμαι.</l>
            </sp>
            <sp>
               <speaker>Ἀντιγόνη</speaker>
               <l>μὴ σύ γʼ, ἀλλʼ ἐμοὶ πιθοῦ.</l>
            </sp>
            <sp>
               <speaker>Πολυνείκης</speaker>
               <l>μὴ πεῖθʼ ἃ μὴ δεῖ.</l>
            </sp>
            <sp>
               <speaker>Ἀντιγόνη</speaker>
               <l>δυστάλαινά τἄρʼ ἐγώ, εἴ σου στερηθῶ.</l>
            </sp>
            <sp>
               <speaker>Πολυνείκης</speaker>
               <l>ταῦτα δʼ ἐν τῷ δαίμονι</l>
               <l>καὶ τῇδε φῦναι χἀτέρᾳ.  σφὼ δʼ οὖν ἐγὼ</l>
               <l n="1445">θεοῖς ἀρῶμαι μή ποτʼ ἀντῆσαι κακῶν·</l>
               <l>ἀνάξιαι γὰρ πᾶσίν ἐστε δυστυχεῖν.</l>
            </sp>
            </div><div n="1448" subtype="card" type="textpart">
         
         <milestone unit="choral"/>
            <milestone unit="strophe" n="1"/>
               <sp>
                  <speaker>Χορός</speaker>
                  <l>νέα τάδε νεόθεν ἦλθέ μοι</l>
                  <l>κακὰ βαρύποτμὰ παρʼ ἀλαοῦ ξένου,</l>
                  <l n="1450">εἴ τι μοῖρα μὴ κιγχάνει.</l>
                  <l>μάταν  γὰρ οὐδὲν ἀξίωμα δαιμόνων ἔχω φράσαι.</l>
                  <l>ὁρᾷ ὁρᾷ ταῦτʼ   ἀεὶ χρόνος, τρέχων μὲν  ἕτερα,</l>
                  <l n="1455">τὰ δὲ παρʼ  ἦμαρ αὖθις αὔξων ἄνω.</l>
                  <l>ἔκτυπεν αἰθήρ, ὦ Ζεῦ.</l>
               </sp>
               <sp>
                  <speaker>Οἰδίπους</speaker>
                  <l>ὦ τέκνα τέκνα, πῶς ἄν, εἴ τις ἔντοπος,</l>
                  <l>τὸν πάντʼ ἄριστον δεῦρο Θησέα πόροι;</l>
               </sp>
               <sp>
                  <speaker>Ἀντιγόνη</speaker>
                  <l>πάτερ, τί δʼ ἐστὶ τἀξίωμʼ ἐφʼ ᾧ καλεῖς;</l>
               </sp>
               <sp>
                  <speaker>Οἰδίπους</speaker>
                  <l n="1460">Διὸς πτερωτὸς ἥδε μʼ  αὐτίκʼ  ἄξεται</l>
                  <l>βροντὴ πρὸς Ἅιδην·  ἀλλὰ πέμψαθʼ ὡς τάχος.</l>
               </sp>
               </div><div n="1463" subtype="card" type="textpart">
            
            <milestone unit="antistrophe" n="1"/>
               <sp>
                  <speaker>Χορός</speaker>
                  <l>μέγας, ἴδε, μάλʼ ὅδʼ ἐρείπεται</l>
                  <l>κτύπος ἄφατος διόβολος· ἐς δʼ ἄκραν</l>
                  <l n="1465">δεῖμʼ ὑπῆλθε κρατὸς φόβαν.</l>
                  <l>ἔπτηξα θυμόν·  οὐρανία γὰρ ἀστραπὴ φλέγει πάλιν.</l>
                  <l>τί μὰν ἀφήσει τέλος; δέδοικα δʼ·  οὐ γὰρ ἅλιον</l>
                  <l n="1470">ἀφορμᾷ ποτʼ, οὐκ ἄνευ ξυμφορᾶς.</l>
                  <l>ὦ μέγας αἰθήρ, ὦ Ζεῦ.</l>
               </sp>
               <sp>
                  <speaker>Οἰδίπους</speaker>
                  <l>ὦ παῖδες, ἥκει τῷδʼ ἐπʼ ἀνδρὶ θέσφατος</l>
                  <l>βίου τελευτὴ κοὐκέτʼ ἔστʼ ἀποστροφή.</l>
               </sp>
               <sp>
                  <speaker>Ἀντιγόνη</speaker>
                  <l>πῶς οἶσθα; τῷ δὲ τοῦτο συμβαλὼν ἔχεις;</l>
               </sp>
               <sp>
                  <speaker>Οἰδίπους</speaker>
                  <l n="1475">καλῶς κάτοιδʼ·  ἀλλʼ ὡς τάχιστά μοι μολὼν</l>
                  <l>ἄνακτα χώρας τῆσδέ τις πορευσάτω.</l>
               </sp>
               </div><div n="1477" subtype="card" type="textpart">
            
            <milestone unit="strophe" n="2"/>
               <sp>
                  <speaker>Χορός</speaker>
                  <l>ἔα ἔα, ἰδοὺ μάλʼ  αὖθις ἀμφίσταται διαπρύσιος ὄτοβος.</l>
                  <l n="1480">ἵλαος, ὦ δαίμων, ἵλαος  εἴ τι γᾷ</l>
                  <l>ματέρι τυγχάνεις ἀφεγγὲς φέρων.</l>
                  <l>ἐναισίου δὲ σοῦ τύχοιμι, μηδʼ ἄλαστον ἄνδρʼ ἰδὼν</l>
                  <l>ἀκερδῆ χάριν μετάσχοιμί πως.  Ζεῦ ἄνα σοὶ φωνῶ.</l>
               </sp>
               <sp>
                  <speaker>Οἰδίπους</speaker>
                  <l n="1486">ἆρʼ ἐγγὺς ἁνήρ; ἆρʼ ἔτʼ ἐμψύχου, τέκνα,</l>
                  <l>κιχήσεταί μου καὶ κατορθοῦντος φρένα;</l>
               </sp>
               <sp>
                  <speaker>Ἀντιγόνη</speaker>
                  <l>τί δʼ ἂν θέλοις τὸ πιστὸν ἐμφῦναι φρενί;</l>
               </sp>
               <sp>
                  <speaker>Οἰδίπους</speaker>
                  <l>ἀνθʼ ὧν ἔπασχον εὖ, τελεσφόρον χάριν</l>
                  <l n="1490">δοῦναί σφιν, ἥνπερ τυγχάνων ὑπεσχόμην.</l>
               </sp>
               </div><div n="1491" subtype="card" type="textpart">
            
            <milestone unit="antistrophe" n="2"/>
               <sp>
                  <speaker>Χορός</speaker>
                  <l>ἰὼ ἰὼ παῖ, βᾶθι βᾶθʼ, εἴτʼ  ἄκρα,</l>
                  <l>περὶ γύαλʼ ἐναλίῳ Ποσειδωνίῳ θεῷ, τυγχάνεις</l>
                  <l>βούθυτον ἑστίαν ἁγίζων, ἱκοῦ.</l>
                  <l>ὁ γὰρ ξένος σε καὶ πόλισμα καὶ φίλους ἐπαξιοῖ</l>
                  <l>δικαίαν χάριν παρασχεῖν παθών.</l>
                  <l>
                     <del>σπεῦσον</del> ἄϊσσʼ, ὦναξ.</l>
               </sp>
               </div><div n="1500" subtype="card" type="textpart">
            
         
         <milestone unit="episode"/>
            <sp>
               <speaker>Θησεύς</speaker>
               <l n="1500">τίς αὖ παρʼ  ὑμῶν κοινὸς ἠχεῖται κτύπος,</l>
               <l>σαφὴς μὲν ἀστῶν, ἐμφανὴς δὲ τοῦ ξένου;</l>
               <l>μή τις Διὸς κεραυνὸς ἤ τις ὀμβρία</l>
               <l>χάλαζʼ ἐπιρράξασα; πάντα γὰρ θεοῦ</l>
               <l>τοιαῦτα χειμάζοντος εἰκάσαι πάρα.</l>
            </sp>
            <sp>
               <speaker>Οἰδίπους</speaker>
               <l n="1505">ἄναξ, ποθοῦντι προυφάνης, καί σοι θεῶν</l>
               <l>τύχην τις ἐσθλὴν τῆσδʼ ἔθηκε τῆς ὁδοῦ.</l>
            </sp>
            <sp>
               <speaker>Θησεύς</speaker>
               <l>τί δʼ ἐστίν, ὦ παῖ Λαΐου, νέορτον αὖ;</l>
            </sp>
            <sp>
               <speaker>Οἰδίπους</speaker>
               <l>ῥοπὴ βίου μοι·  καί σʼ ἅπερ ξυνῄνεσα</l>
               <l>θέλω πόλιν τε τήνδε μὴ ψεύσας θανεῖν.</l>
            </sp>
            <sp>
               <speaker>Θησεύς</speaker>
               <l n="1510">τῷ δʼ  ἐκπέπεισαι τοῦ μόρου τεκμηρίῳ;</l>
            </sp>
            <sp>
               <speaker>Οἰδίπους</speaker>
               <l>αὐτοὶ θεοὶ κήρυκες ἀγγέλλουσί μοι,</l>
               <l>ψεύδοντες οὐδὲν σῆμα τῶν προκειμένων.</l>
            </sp>
            <sp>
               <speaker>Θησεύς</speaker>
               <l>πῶς εἶπας, ὦ γεραιέ, δηλοῦσθαι τάδε;</l>
            </sp>
            <sp>
               <speaker>Οἰδίπους</speaker>
               <l>αἱ πολλὰ βρονταὶ διατελεῖς τὰ πολλά τε</l>
               <l n="1515">στράψαντα χειρὸς τῆς ἀνικήτου βέλη.</l>
            </sp>
            <sp>
               <speaker>Θησεύς</speaker>
               <l>πείθεις με·  πολλὰ γάρ σε θεσπίζονθʼ ὁρῶ</l>
               <l>κοὐ ψευδόφημα·  χὤ τι χρὴ ποιεῖν λέγε.</l>
            </sp>
            <sp>
               <speaker>Οἰδίπους</speaker>
               <l>ἐγὼ διδάξω, τέκνον Αἰγέως, ἅ σοι</l>
               <l>γήρως ἄλυπα τῇδε κείσεται πόλει.</l>
               <l n="1520">χῶρον μὲν αὐτὸς αὐτίκʼ ἐξηγήσομαι,</l>
               <l>ἄθικτος ἡγητῆρος, οὗ με χρὴ θανεῖν.</l>
               <l>τοῦτον δὲ φράζε μή ποτʼ ἀνθρώπων τινί,</l>
               <l>μήθʼ οὗ κέκευθε μήτʼ ἐν οἷς κεῖται τόποις·</l>
               <l>ὥς σοι πρὸ πολλῶν ἀσπίδων ἀλκὴν ὅδε</l>
               <l n="1525">δορός τʼ ἐπακτοῦ γειτονῶν ἀεὶ τιθῇ.</l>
               <l>ἃ δʼ ἐξάγιστα μηδὲ κινεῖται λόγῳ,</l>
               <l>αὐτὸς μαθήσει, κεῖσʼ ὅταν μόλῃς μόνος·</l>
               <l>ὡς οὔτʼ ἂν ἀστῶν τῶνδʼ ἂν ἐξείποιμί τῳ</l>
               <l>οὔτʼ ἂν τέκνοισι τοῖς ἐμοῖς, στέργων ὅμως.</l>
               <l n="1530">ἀλλʼ  αὐτὸς αἰεὶ σῷζε, χὤταν εἰς τέλος</l>
               <l>τοῦ ζῆν ἀφικνῇ, τῷ προφερτάτῳ μόνῳ</l>
               <l>σήμαινʼ, ὁ δʼ αἰεὶ τὠπιόντι δεικνύτω.</l>
               <l>χοὔτως ἀδῇον τήνδʼ ἐνοικήσεις πόλιν</l>
               <l>σπαρτῶν ἀπʼ ἀνδρῶν·  αἱ δὲ μυρίαι πόλεις,</l>
               <l n="1535">κἂν εὖ τις οἰκῇ, ῥᾳδίως καθύβρισαν.</l>
               <l>θεοὶ γὰρ εὖ μέν, ὀψὲ δʼ εἰσορῶσʼ, ὅταν</l>
               <l>τὰ θεῖʼ ἀφείς τις εἰς τὸ μαίνεσθαι τραπῇ·</l>
               <l>ὃ μὴ σύ, τέκνον Αἰγέως, βούλου παθεῖν.</l>
               <l>τὰ μὲν τοιαῦτʼ οὖν εἰδότʼ ἐκδιδάσκομεν.</l>
               <l n="1540">χῶρον δʼ, ἐπείγει γάρ με τοὐκ θεοῦ παρόν,</l>
               <l>στείχωμεν ἤδη μηδʼ ἔτʼ ἐντρεπώμεθα.</l>
               <l>ὦ παῖδες, ὧδʼ ἕπεσθʼ·  ἐγὼ γὰρ ἡγεμὼν</l>
               <l>σφῷν αὖ πέφασμαι καινός, ὥσπερ σφὼ πατρί.</l>
               <l>χωρεῖτε καὶ μὴ ψαύετʼ, ἀλλʼ ἐᾶτέ με</l>
               <l n="1545">αὐτὸν τὸν ἱερὸν τύμβον ἐξευρεῖν, ἵνα</l>
               <l>μοῖρʼ ἀνδρὶ τῷδε τῇδε κρυφθῆναι χθονί.</l>
               <l>τῇδʼ ὧδε, τῇδε βᾶτε·  τῇδε γάρ μʼ ἄγει</l>
               <l>Ἑρμῆς ὁ πομπὸς ἥ τε νερτέρα θεός.</l>
               <l>ὦ φῶς ἀφεγγές, πρόσθε πού ποτʼ ἦσθʼ ἐμόν,</l>
               <l n="1550">νῦν δʼ ἔσχατόν σου τοὐμὸν ἅπτεται δέμας.</l>
               <l>ἤδη γὰρ ἕρπω τὸν τελευταῖον βίον</l>
               <l>κρύψων παρʼ Ἅιδην.  ἀλλά, φίλτατε ξένων,</l>
               <l>αὐτός τε χώρα θʼ ἥδε πρόσπολοί τε σοὶ</l>
               <l>εὐδαίμονες γένοισθε, κἀπʼ εὐπραξίᾳ</l>
               <l n="1555">μέμνησθέ μου θανόντος εὐτυχεῖς ἀεί.</l>
            </sp>
            </div><div n="1556" subtype="card" type="textpart">
         
         <milestone unit="choral"/>
            <milestone unit="strophe" n="1"/>
               <sp>
                  <speaker>Χορός</speaker>
                  <l>εἰ θέμις ἐστί μοι τὰν ἀφανῆ θεὸν</l>
                  <l>καὶ σὲ λιταῖς σεβίζειν,</l>
                  <l>ἐννυχίων ἄναξ,</l>
                  <l n="1560">Αἰδωνεῦ Αἰδωνεῦ, λίσσωμαι</l>
                  <l>ἄπονα μήτʼ ἐπὶ  βαρυαχεῖ</l>
                  <l>ξένον ἐξανύσαι</l>
                  <l>μόρῳ τὰν παγκευθῆ κάτω</l>
                  <l>νεκρῶν πλάκα καὶ Στύγιον δόμον.</l>
                  <l n="1565">πολλῶν γὰρ ἂν καὶ μάταν</l>
                  <l>πημάτων ἱκνουμένων</l>
                  <l>πάλιν σφε δαίμων δίκαιος αὔξοι.</l>
               </sp>
               </div><div n="1568" subtype="card" type="textpart">
            
            <milestone unit="antistrophe" n="1"/>
               <sp>
                  <speaker>Χορός</speaker>
                  <l>ὦ χθόνιαι θεαὶ σῶμά τʼ ἀνικάτου</l>
                  <l>θηρός, ὃν ἐν πύλαισι</l>
                  <l n="1570">ταῖσι πολυξένοις</l>
                  <l>εὐνᾶσθαι κνυζεῖσθαί τʼ ἐξ ἄντρων</l>
                  <l>ἀδάματον φύλακα παρʼ Ἁίδᾳ</l>
                  <l>λόγος αἰὲν ἔχει·</l>
                  <l>τόν, ὦ Γᾶς παῖ καὶ Ταρτάρου,</l>
                  <l n="1575">κατεύχομαι ἐν καθαρῷ βῆναι</l>
                  <l>ὁρμωμένῳ νερτέρας</l>
                  <l>τῷ ξένῳ νεκρῶν πλάκας·</l>
                  <l>σέ τοι κικλήσκω τὸν αἰένυπνον.</l>
               </sp>
               </div><div n="1579" subtype="card" type="textpart">
            
         
         <milestone unit="episode"/>
            <sp>
               <speaker>Ἄγγελος</speaker>
               <l>ἄνδρες πολῖται, ξυντομωτάτως, μὲν ἂν</l>
               <l n="1580">τύχοιμι λέξας Οἰδίπουν ὀλωλότα·</l>
               <l>ἃ δʼ ἦν τὰ πραχθέντʼ, οὔθʼ ὁ μῦθος ἐν βραχεῖ</l>
               <l>φράσαι πάρεστιν οὔτε τἄργʼ ὅσʼ ἦν ἐκεῖ.</l>
            </sp>
            <sp>
               <speaker>Χορός</speaker>
               <l>ὄλωλε γὰρ δύστηνος;</l>
            </sp>
            <sp>
               <speaker>Ἄγγελος</speaker>
               <l>ὡς λελοιπότα</l>
               <l>κεῖνον τὸν ἀεὶ βίοτον ἐξεπίστασο.</l>
            </sp>
            <sp>
               <speaker>Χορός</speaker>
               <l n="1585">πῶς; ἆρα θείᾳ κἀπόνῳ τάλας τύχῃ;</l>
            </sp>
            <sp n="*)aggelos">
               <speaker>Ἄγγελος</speaker>
               <l>ταῦτʼ ἐστὶν ἤδη κἀποθαυμάσαι πρέπον.</l>
               <l>ὡς μὲν γὰρ ἐνθένδʼ εἷρπε, καὶ σύ που παρὼν</l>
               <l>ἔξοισθʼ, ὑφηγητῆρος οὐδενὸς φίλων,</l>
               <l>ἀλλʼ αὐτὸς ἡμῖν πᾶσιν ἐξηγούμενος.</l>
               <l n="1590">ἐπεὶ δʼ ἀφῖκτο τὸν καταρράκτην ὀδὸν</l>
               <l>χαλκοῖς βάθροισι γῆθεν ἐρριζωμένον,</l>
               <l>ἔστη κελεύθων ἐν πολυσχίστων μιᾷ,</l>
               <l>κοίλου πέλας κρατῆρος, οὗ τὰ Θησέως</l>
               <l>Περίθου τε κεῖται πίστʼ ἀεὶ ξυνθήματα.</l>
               <l n="1595">ἀφʼ οὗ μέσος στὰς τοῦ τε Θορικίου πέτρου</l>
               <l>κοίλης τʼ ἀχέρδου κἀπὸ λαΐνου τάφου,</l>
               <l>καθέζετʼ·  εἶτʼ ἔλυσε δυσπινεῖς στολάς.</l>
               <l>κἄπειτʼ ἀΰσας παῖδας ἠνώγει ῥυτῶν</l>
               <l>ὑδάτων ἐνεγκεῖν λουτρὰ καὶ χοάς ποθεν·</l>
               <l n="1600">τὼ δʼ  εὐχλόου Δήμητρος εἰς προσόψιον</l>
               <l>πάγον μολοῦσαι τάσδʼ ἐπιστολὰς πατρὶ</l>
               <l>ταχεῖ ʼπόρευσαν σῦν χρόνῳ, λουτροῖς τέ νιν</l>
               <l>ἐσθῆτί τʼ ἐξήσκησαν ᾗ νομίζεται.</l>
               <l>ἐπεὶ δὲ παντὸς εἶχε δρῶντος ἡδονὴν</l>
               <l n="1605">κοὐκ ἦν ἔτʼ οὐδὲν ἀργὸν ὧν ἐφίετο,</l>
               <l>κτύπησε μὲν Ζεὺς χθόνιος αἱ δὲ παρθένοι</l>
               <l>ῥίγησαν, ὡς ἤκουσαν·  ἐς δὲ γούνατα</l>
               <l>πατρὸς πεσοῦσαι ʼκλαιον οὐδʼ ἀνίεσαν</l>
               <l>στέρνων ἀραγμοὺς οὐδὲ παμμήκεις γόους.</l>
               <l n="1610">ὁ δʼ  ὡς ἀκούει φθόγγον ἐξαίφνης πικρόν,</l>
               <l>πτύξας ἐπʼ αὐταῖς χεῖρας εἶπεν·  ὦ τέκνα,</l>
               <l>οὐκ ἔστʼ ἔθʼ ὑμῖν τῇδʼ ἐν ἡμέρᾳ πατήρ.</l>
               <l>ὄλωλε γὰρ δὴ πάντα τἀμά, κοὐκέτι</l>
               <l>τὴν δυσπόνητον ἕξετʼ ἀμφʼ ἐμοὶ τροφήν·</l>
               <l n="1615">σκληρὰν μέν, οἶδα, παῖδες·  ἀλλʼ ἓν γὰρ μόνον</l>
               <l>τὰ πάντα λύει ταῦτʼ ἔπος μοχθήματα.</l>
               <l>τὸ γὰρ φιλεῖν οὐκ ἔστιν ἐξ ὅτου πλέον</l>
               <l>ἢ τοῦδε τἀνδρὸς ἔσχεθʼ, οὗ τητώμεναι</l>
               <l>τὸ λοιπὸν ἤδη τὸν βίον διάζετον.</l>
            </sp>
               </div><div n="1620" subtype="card" type="textpart">
                  <sp n="*)aggelos">
                     <speaker>Ἄγγελος</speaker>
               <l n="1620">τοιαῦτʼ  ἐπʼ  ἀλλήλοισιν ἀμφικείμενοι</l>
               <l>λύγδην ἔκλαιον πάντες.  ὡς δὲ πρὸς τέλος</l>
               <l>γόων ἀφίκοντʼ οὐδʼ ἔτʼ ὠρώρει βοή,</l>
               <l>ἦν μὲν σιωπή· φθέγμα δʼ ἐξαίφνης τινὸς</l>
               <l>θώϋξεν αὐτόν, ὥστε πάντας ὀρθίας</l>
               <l n="1625">στῆσαι φόβῳ δείσαντας ἐξαίφνης τρίχας,</l>
               <l>καλεῖ γὰρ αὐτὸν πολλὰ πολλαχῇ θεός·</l>
               <l>ὦ οὗτος οὗτος, Οἰδίπους, τί μέλλομεν</l>
               <l>χωρεῖν; πάλαι δὴ τἀπὸ σοῦ βραδύνεται.</l>
               <l>ὁ δʼ ὡς ἐπῄσθετʼ ἐκ θεοῦ καλούμενος,</l>
               <l n="1630">αὐδᾷ μολεῖν οἱ γῆς ἄνακτα Θησέα.</l>
               <l>κἀπεὶ προσῆλθεν, εἶπεν·  ὦ φίλον κάρα,</l>
               <l>δός μοι χερὸς σῆς πίστιν ὁρκίαν τέκνοις,</l>
               <l>ὑμεῖς τε, παῖδες, τῷδε·  καὶ καταίνεσον</l>
               <l>μήποτε προδώσειν τάσδʼ ἑκών, τελεῖν δʼ ὅσʼ ἂν</l>
               <l n="1635">μέλλῃς φρονῶν εὖ ξυμφέροντʼ αὐτοῖς ἀεί.</l>
               <l>ὁ δʼ, ὡς ἀνὴρ γενναῖος, οὐκ οἴκτου μέτα</l>
               <l>κατῄνεσεν τάδʼ ὅρκιος δράσειν ξένῳ.</l>
               <l>ὅπως δὲ ταῦτʼ ἔδρασεν, εὐθὺς Οἰδίπους</l>
               <l>ψαύσας ἀμαυραῖς χερσὶν ὧν παίδων λέγει·</l>
               <l n="1640">ὦ παῖδε, τλάσας χρὴ τὸ γενναῖον φρενὶ</l>
               <l>χωρεῖν τόπων ἐκ τῶνδε, μηδʼ ἃ μὴ θέμις</l>
               <l>λεύσσειν δικαιοῦν μηδὲ φωνούντων κλύειν,</l>
               <l>ἀλλʼ ἕρπεθʼ ὡς τάχιστα·  πλὴν ὁ κύριος</l>
               <l>Θησεὺς παρέστω μανθάνων τὰ δρώμενα.</l>
               <l n="1645">τοσαῦτα φωνήσαντος εἰσηκούσαμεν</l>
               <l>ξύμπαντες·  ἀστακτὶ δὲ σὺν ταῖς παρθένοις</l>
               <l>στένοντες ὡμαρτοῦμεν.  ὡς δʼ ἀπήλθομεν,</l>
               <l>χρόνῳ βραχεῖ στραφέντες ἐξαπείδομεν</l>
               <l>τὸν ἄνδρα τὸν μὲν οὐδαμοῦ παρόντʼ ἔτι,</l>
               <l n="1650">ἄνακτα δʼ  αὐτὸν ὀμμάτων ἐπίσκιον</l>
               <l>χεῖρʼ ἀντέχοντα κρατός, ὡς δεινοῦ τινος</l>
               <l>φόβου φανέντος οὐδʼ ἀνασχετοῦ βλέπειν.</l>
               <l>ἔπειτα μέντοι βαιὸν οὐδὲ σὺν χρόνῳ</l>
               <l>ὁρῶμεν αὐτὸν γῆν τε προσκυνοῦνθʼ ἅμα</l>
               <l n="1655">καὶ τὸν θεῶν Ὄλυμπον ἐν ταὐτῷ λόγῳ.</l>
               <l>μόρῳ δʼ ὁποίῳ κεῖνος ὤλετʼ, οὐδʼ ἂν εἷς</l>
               <l>θνητῶν φράσειε, πλὴν τὸ Θησέως κάρα.</l>
               <l>οὐ γάρ τις αὐτὸν οὔτε πυρφόρος θεοῦ</l>
               <l>κεραυνὸς ἐξέπραξεν οὔτε ποντία</l>
               <l n="1660">θύελλα κινηθεῖσα τῷ τότʼ ἐν χρόνῳ,</l>
               <l>ἀλλʼ ἤ τις ἐκ θεῶν πομπὸς ἢ τὸ νερτέρων</l>
               <l>εὔνουν διαστὰν γῆς ἀλύπητον βάθρον.</l>
               <l>ἁνὴρ γὰρ οὐ στενακτὸς οὐδὲ σὺν νόσοις</l>
               <l>ἀλγεινὸς ἐξεπέμπετʼ, ἀλλʼ εἴ τις βροτῶν</l>
               <l n="1665">θαυμαστός.  εἰ δὲ μὴ δοκῶ φρονῶν λέγειν,</l>
               <l>οὐκ ἂν παρείμην οἷσι μὴ δοκῶ φρονεῖν.</l>
            </sp>
            <sp>
               <speaker>Χορός</speaker>
               <l>ποῦ δʼ αἵ τε παῖδες χοἰ προπέμψαντες φίλων;</l>
            </sp>
            <sp>
               <speaker>Ἄγγελος</speaker>
               <l>αἵδʼ οὐχ ἑκάς·  γόων γὰρ οὐκ ἀσήμονες</l>
               <l>φθόγγοι σφε σημαίνουσι δεῦρʼ ὁρμωμένας.</l>
            </sp>
            </div><div n="1670" subtype="card" type="textpart">
         
         <milestone unit="choral"/>
            <milestone unit="strophe" n="1"/>
               <sp>
                  <speaker>Ἀντιγόνη</speaker>
                  <l n="1670">αἰαῖ, φεῦ, ἔστιν ἔστι νῷν δὴ        </l>
                  <l>οὐ τὸ μέν, ἄλλο δὲ μή, πατρὸς ἔμφυτον</l>
                  <l>ἄλαστον αἷμα δυσμόροιν στενάζειν,</l>
                  <l>ᾧτινι τὸν πολὺν</l>
                  <l>ἄλλοτε μὲν πόνον ἔμπεδον εἴχομεν,</l>
                  <l n="1675">ἐν πυμάτῳ δʼ ἀλόγιστα παροίσομεν</l>
                  <l>ἰδόντε καὶ παθόντε.</l>
               </sp>
               <sp>
                  <speaker>Χορός</speaker>
                  <l>τί δʼ ἔστιν;</l>
               </sp>
               <sp>
                  <speaker>Ἀντιγόνη</speaker>
                  <l>ἔστιν μὲν εἰκάσαι, φίλοι.</l>
               </sp>
               <sp>
                  <speaker>Χορός</speaker>
                  <l>βέβηκεν;</l>
               </sp>
               <sp>
                  <speaker>Ἀντιγόνη</speaker>
                  <l>ὡς μάλιστʼ ἂν ἐν πόθῳ λάβοις.</l>
                  <l>τί γάρ, ὅτῳ μήτʼ Ἄρης</l>
                  <l n="1680">μήτε πόντος ἀντέκυρσεν,</l>
                  <l>ἄσκοποι δὲ πλάκες ἔμαρψαν</l>
                  <l>ἐν ἀφανεῖ τινι μόρῳ φερόμενον.</l>
                  <l>τάλαινα·  νῶν δʼ ὀλεθρία</l>
                  <l>νὺξ ἐπʼ ὄμμασιν βέβακε.</l>
                  <l n="1685">πῶς γὰρ ἤ τινʼ ἀπίαν</l>
                  <l>γᾶν  ἢ πόντιον κλύδωνʼ ἀλώμεναι, βίου δύσοιστον ἕξομεν τροφάν;</l>
               </sp>
               <sp>
                  <speaker>Ἰσμήνη</speaker>
                  <l>οὐ κάτοιδα.  κατά με φόνιος</l>
                  <l>Ἀΐδας ἕλοι πατρὶ ξυνθανεῖν γεραιῷ</l>
                  <l n="1690">τάλαιναν, ὡς ἔμοιγʼ ὁ μέλλων βίος οὐ βιωτός.</l>
               </sp>
               <sp>
                  <speaker>Χορός</speaker>
                  <l>ὦ διδύμα τέκνων ἀρίστα,</l>
                  <l>τὸ φέρον ἐκ θεοῦ φέρειν,</l>
                  <l n="1695">μηδὲν ἄγαν φλέγεσθον·  οὔ τοι κατάμεμπτʼ ἔβητον.</l>
               </sp>
               </div><div n="1699" subtype="card" type="textpart">
            
            <milestone unit="antistrophe" n="1"/>
               <sp>
                  <speaker>Ἀντιγόνη</speaker>
                  <l>πόθος τοὶ  καὶ κακῶν ἄρʼ  ἦν τις.</l>
                  <l n="1700">καὶ γὰρ ὃ μηδαμὰ δὴ φίλον ἦν φίλον,</l>
                  <l>ὁπότε γε καὶ τὸν ἐν χεροῖν κατεῖχον.</l>
                  <l>ὦ πάτερ, ὦ φίλος,</l>
                  <l>ὦ τὸν ἀεὶ κατὰ γᾶς σκότον εἱμένος·</l>
                  <l>οὐδέ γʼ ἔνερθʼ  ἀφίλητος ἐμοί ποτε</l>
                  <l n="1705">καὶ τᾷδε μὴ κυρήσῃς.</l>
               </sp>
               <sp>
                  <speaker>Χορός</speaker>
                  <l>ἔπραξεν;</l>
               </sp>
               <sp>
                  <speaker>Ἀντιγόνη</speaker>
                  <l>ἔπραξεν οἷον ἤθελεν.</l>
               </sp>
               <sp>
                  <speaker>Χορός</speaker>
                  <l>τὸ ποῖον;</l>
               </sp>
               <sp>
                  <speaker>Ἀντιγόνη</speaker>
                  <l>ἇς ἔχρῃζε γᾶς ἐπὶ ξένας</l>
                  <l>ἔθανε·  κοίταν δʼ ἔχει</l>
                  <l>νέρθεν εὐσκίαστον αἰέν,</l>
                  <l>οὐδὲ πένθος ἔλιπʼ ἄκλαυτον.</l>
                  <l>ἀνὰ γὰρ ὄμμα σε τόδʼ, ὦ πάτερ, ἐμὸν</l>
                  <l n="1710">στένει δακρῦον, οὐδʼ  ἔχω</l>
                  <l>πῶς με χρὴ τὸ σὸν τάλαιναν</l>
                  <l>ἀφανίσαι τοσόνδʼ ἄχος.</l>
                  <l>ὤμοι, γᾶς ἐπὶ ξένας θανεῖν ἔχρῃζες ἀλλʼ</l>
                  <l>ἔρημος ἔθανες ὧδέ μοι.</l>
               </sp>
               <sp>
                  <speaker>Ἰσμήνη</speaker>
                  <l n="1715">ὦ τάλαινα, τίς ἄρα με πότμος αὖθις ὧδʼ</l>
                  <l>
                     <add>
                        <gap reason="lost"/>
                     </add>
                  </l>
                  <l n="1719">ἐπαμμένει σέ τʼ, ὦ φίλα, τὰς πατρὸς ὧδʼ ἐρήμας;</l>
               </sp>
               <sp>
                  <speaker>Χορός</speaker>
                  <l n="1720">ἀλλʼ ἐπεὶ ὀλβίως γʼ ἔλυσεν</l>
                  <l>τὸ τέλος, ὦ φίλαι, βίου,</l>
                  <l>λήγετε τοῦδʼ ἄχους·  κακῶν γὰρ δυσάλωτος οὐδείς.</l>
               </sp>
               </div><div n="1723" subtype="card" type="textpart">
            
            <milestone unit="strophe" n="2"/>
               <sp>
                  <speaker>Ἀντιγόνη</speaker>
                  <l>πάλιν, φίλα, συθῶμεν.</l>
               </sp>
               <sp>
                  <speaker>Ἰσμήνη</speaker>
                  <l>ὡς τί ῥέξομεν;</l>
               </sp>
               <sp>
                  <speaker>Ἀντιγόνη</speaker>
                  <l>ἵμερος ἔχει με.</l>
               </sp>
               <sp>
                  <speaker>Ἰσμήνη</speaker>
                  <l>τίς;</l>
               </sp>
               <sp>
                  <speaker>Ἀντιγόνη</speaker>
                  <l n="1725">τὰν χθόνιον ἑστίαν ἰδεῖν</l>
               </sp>
               <sp>
                  <speaker>Ἰσμήνη</speaker>
                  <l>τίνος;</l>
               </sp>
               <sp>
                  <speaker>Ἀντιγόνη</speaker>
                  <l>πατρός, τάλαινʼ ἐγώ.</l>
               </sp>
               <sp>
                  <speaker>Ἰσμήνη</speaker>
                  <l>θέμις δὲ πῶς τάδʼ ἐστί; μῶν οὐχ ὁρᾷς;</l>
               </sp>
               <sp>
                  <speaker>Ἀντιγόνη</speaker>
                  <l>τί τόδε  ἐπέπληξας;</l>
               </sp>
               <sp>
                  <speaker>Ἰσμήνη</speaker>
                  <l>καὶ τόδʼ, ὡς</l>
               </sp>
               <sp>
                  <speaker>Ἀντιγόνη</speaker>
                  <l>τί τόδε μάλʼ αὖθις;</l>
               </sp>
               <sp>
                  <speaker>Ἰσμήνη</speaker>
                  <l>ἄταφος ἔπιτνε δίχα τε παντός.</l>
               </sp>
               <sp>
                  <speaker>Ἀντιγόνη</speaker>
                  <l>ἄγε με, καὶ  τότʼ ἐπενάριξον.</l>
               </sp>
               <sp>
                  <speaker>Ἰσμήνη</speaker>
                  <l>αἰαῖ, δυστάλαινα, ποῦ δῆτʼ</l>
                  <l n="1735">αὖθις ὧδʼ ἔρημος ἄπορος</l>
                  <l>αἰῶνα τλάμονʼ ἕξω;</l>
               </sp>
               </div><div n="1737" subtype="card" type="textpart">
            
            <milestone unit="antistrophe" n="2"/>
               <sp>
                  <speaker>Χορός</speaker>
                  <l>φίλαι, τρέσητε μηδέν.</l>
               </sp>
               <sp>
                  <speaker>Ἀντιγόνη</speaker>
                  <l>ἀλλὰ ποῖ φύγω;</l>
               </sp>
               <sp>
                  <speaker>Χορός</speaker>
                  <l>καὶ πάρος ἀπέφυγε</l>
               </sp>
               <sp>
                  <speaker>Ἀντιγόνη</speaker>
                  <l>τί;</l>
               </sp>
               <sp>
                  <speaker>Χορός</speaker>
                  <l n="1740">τὰ σφῷν τὸ  μὴ πίτνειν κακῶς.</l>
               </sp>
               <sp>
                  <speaker>Ἀντιγόνη</speaker>
                  <l>φρονῶ.</l>
               </sp>
               <sp>
                  <speaker>Χορός</speaker>
                  <l>τί δῆθʼ ὅπερ νοεῖς;</l>
               </sp>
               <sp>
                  <speaker>Ἀντιγόνη</speaker>
                  <l>ὅπως μολούμεθʼ ἐς δόμους οὐκ ἔχω.</l>
               </sp>
               <sp>
                  <speaker>Χορός</speaker>
                  <l>μηδέ γε μάτευε.</l>
               </sp>
               <sp>
                  <speaker>Ἀντιγόνη</speaker>
                  <l>μόγος ἔχει.</l>
               </sp>
               <sp>
                  <speaker>Χορός</speaker>
                  <l>καὶ πάρος ἐπεῖχε.</l>
               </sp>
               <sp>
                  <speaker>Ἀντιγόνη</speaker>
                  <l n="1745">τοτὲ μὲν ἄπορα, τοτὲ δʼ ὕπερθεν.</l>
               </sp>
               <sp>
                  <speaker>Χορός</speaker>
                  <l>μέγʼ ἄρα πέλαγος ἐλάχετόν τι.</l>
               </sp>
               <sp>
                  <speaker>Ἀντιγόνη</speaker>
                  <l>ναὶ ναί.</l>
               </sp>
               <sp>
                  <speaker>Χορός</speaker>
                  <l>ξύμφημι καὐτός.</l>
               </sp>
               <sp>
                  <speaker>Ἀντιγόνη</speaker>
                  <l>αἰαῖ, ποῖ μόλωμεν, ὦ Ζεῦ;</l>
                  <l>ἐλπίδων γὰρ ἐς τίνʼ ἔτι με</l>
                  <l n="1750">δαίμων τανῦν γʼ ἐλαύνει;</l>
               </sp>
               </div><div n="1751" subtype="card" type="textpart">
            
         
         <milestone unit="episode"/>
            <sp>
               <speaker>Θησεύς</speaker>
               <l>παύετε θρήνων, παῖδες·  ἐν οἷς γὰρ</l>
               <l>χάρις ἡ χθονία ξύνʼ ἀπόκειται,</l>
               <l>πενθεῖν οὐ χρή·  νέμεσις γάρ.</l>
            </sp>
            <sp>
               <speaker>Ἀντιγόνη</speaker>
               <l n="1755">ὦ τέκνον Αἰγέως, προσπίτνομέν σοι.</l>
            </sp>
            <sp>
               <speaker>Θησεύς</speaker>
               <l>τίνος, ὦ παῖδες, χρείας ἀνύσαι;</l>
            </sp>
            <sp>
               <speaker>Ἀντιγόνη</speaker>
               <l>τύμβον θέλομεν προσιδεῖν αὐταὶ πατρὸς ἡμετέρου.</l>
            </sp>
            <sp>
               <speaker>Θησεύς</speaker>
               <l>ἀλλʼ οὐ θεμιτόν.</l>
            </sp>
            <sp>
               <speaker>Ἀντιγόνη</speaker>
               <l>πῶς εἶπας, ἄναξ,     κοίρανʼ Ἀθηνῶν;</l>
            </sp>
            <milestone unit="anapests"/>
               <sp>
                  <speaker>Θησεύς</speaker>
                  <l n="1765">ὦ παῖδες, ἀπεῖπεν ἐμοὶ κεῖνος</l>
                  <l>μήτε πελάζειν ἐς τούσδε τόπους</l>
                  <l>μήτʼ ἐπιφωνεῖν μηδένα θνητῶν</l>
                  <l>θήκην ἱεράν, ἣν κεῖνος ἔχει.</l>
                  <l>καὶ ταῦτά μʼ ἔφη πράσσοντα καλῶς</l>
                  <l>χώραν ἕξειν αἰὲν ἄλυπον.</l>
                  <l>ταῦτʼ οὖν ἔκλυεν δαίμων ἡμῶν</l>
                  <l>χὠ πάντʼ ἀΐων Διὸς Ὅρκος.</l>
               </sp>
               <sp>
                  <speaker>Ἀντιγόνη</speaker>
                  <l>ἀλλʼ εἰ τάδʼ ἔχει κατὰ νοῦν κείνῳ,</l>
                  <l>ταῦτʼ ἂν ἀπαρκοῖ· Θήβας δʼ ἡμᾶς</l>
                  <l n="1770">τὰς ὠγυγίους πέμψον, ἐάν πως</l>
                  <l>διακωλύσωμεν ἰόντα φόνον</l>
                  <l>τοῖσιν ὁμαίμοις.</l>
               </sp>
               <sp>
                  <speaker>Θησεύς</speaker>
                  <l>δράσω καὶ τάδε καὶ πάνθʼ ὁπόσʼ ἂν</l>
                  <l>μέλλω πράσσειν πρόσφορά θʼ ὑμῖν</l>
                  <l n="1775">καὶ τῷ κατὰ γῆς, ὃς νέον ἔρρει,</l>
                  <l>πρὸς χάριν·  οὐ δεῖ μʼ ἀποκάμνειν.</l>
               </sp>
               <sp>
                  <speaker>Χορός</speaker>
                  <l>ἀλλʼ ἀποπαύετε μηδʼ ἐπὶ πλείω</l>
                  <l>θρῆνον ἐγείρετε·</l>
                  <l>πάντως γὰρ ἔχει τάδε κῦρος.</l>
               </sp>
            
               </div>
            </div>
      </body>
   </text>
</TEI>

