<?xml version="1.0" encoding="UTF-8"?><TEI.2>
<teiHeader type="text">
<fileDesc>
<titleStmt>
<title type="work" n="Eccl.">Ecclesiazusae</title>
<title type="sub">Machine readable text</title>
<author n="Aristoph.">Aristophanes</author>
<editor role="editor" n="OCT">F.W. Hall and W.M. Geldart</editor>
<sponsor>Perseus Project, Tufts University</sponsor>
<principal>Gregory Crane</principal>
<respStmt>
<resp>Prepared under the supervision of</resp>
<name>Lisa Cerrato</name>
<name>William Merrill</name>
<name>Elli Mylonas</name>
<name>David Smith</name>
</respStmt>
<funder n="org:AnnCPB">The Annenberg CPB/Project</funder>
</titleStmt>
<extent>About 145Kb</extent>
<publicationStmt>
<publisher>Trustees of Tufts University</publisher>
<pubPlace>Medford, MA</pubPlace>
<authority>Perseus Project</authority>
</publicationStmt>
<sourceDesc>
<biblStruct>
<monogr>
<author>Aristophanes</author>
<title>Aristophanes Comoediae, ed. F.W. Hall and W.M. Geldart, vol. 2</title>
<editor role="editor">F.W. Hall and W.M. Geldart</editor>
<imprint>
<pubPlace>Oxford</pubPlace>
<publisher>Clarendon Press, Oxford</publisher>
<date>1907</date>
</imprint>
</monogr>
</biblStruct>
</sourceDesc>
</fileDesc>
<encodingDesc>
<refsDecl doctype="TEI.2">
<step refunit="line" from="DESCENDANT (1 L N%1)" to="DITTO"/>
</refsDecl>
</encodingDesc>
<profileDesc>
<langUsage>
<language id="greek">Greek</language>
</langUsage>
</profileDesc>
<revisionDesc>
<change>
<date>1988</date>
<respStmt>
<name>EM, Scott Ettinger and Roger Travis</name>
<resp>tagging</resp>
</respStmt>
<item>Text scanned at U. Chicago in 1988. Basic SGML tagging by Lowell Bowditch</item>
</change>
<change>
<date>8/92</date>
<respStmt>
<name>Bill Merrill</name>
<resp>ed.</resp>
</respStmt>
<item>Refined tagging</item>
</change>
<change>
<date>10/1/92</date>
<respStmt>
<name>Bill Merrill</name>
<resp>ed.</resp>
</respStmt>
<item>Replaced LYRIC Meter= tag with  SPEECH Meter=</item>
</change>
<change>
<date>31-Jan-00</date>
<respStmt>
<name>Anne Mahoney</name>
<resp>Markup</resp>
</respStmt>
<item>
$Log: aristoph.eccl_gk.xml,v $
Revision 1.1  2013-09-13 11:17:28  balmas01
moving Greg's work-in-progress on CTS-izing greco-roman collection texts to a Work directory

Revision 1.4  2013-06-13 12:41:19  gcrane
tagging now should be compatible with CTS

Revision 1.3  2011-09-07 13:51:35  rsingh04
adding rend=displayNum to lb tags

Revision 1.2  2011-01-13 03:38:23  gcrane
more refinements making these files SDL compatible

Revision 1.1  2010-12-25 20:14:24  gcrane
base file -- main difference is that this uses LB milestones rather than L tags

Revision 1.2  2010/06/25 13:26:22  gcrane
errors with proper names fixed

Revision 1.1  2009/10/08 19:12:07  rsingh04
began reorganizing texts module by collection.  created separate work directory in texts module to keep hopper files separate from in progress files

Revision 1.4  2009/01/29 21:24:13  lcerrato
fixed typos

Revision 1.3  2009/01/27 20:53:41  lcerrato
fixed two typos

Revision 1.2  2005/08/01 15:50:24  packel
removed stray item tags

Revision 1.1  2005/07/25 14:28:17  packel
Converted to XML

Revision 1.10  2004/04/21 20:51:04  mimno
added card 1s

Revision 1.9  2003/07/01 22:14:36  yorkc
Updated texts to TEI P4 and Perseus P4 extensions; minor cleanup (esp. character encodings and typos.)

Revision 1.8  2000/03/06 20:10:31  amahoney
remove spurious headers, which mess up short toc

Revision 1.7  2000/03/04 20:33:53  dasmith
Added separate funder entity to TEI header.

Revision 1.6  2000/01/31 22:55:38  amahoney
convert to p3

</item>
</change>
</revisionDesc>
</teiHeader>
<text id="stoa0045.stoa0">
<body>
<div1 type="Prologue">
<milestone ed="p" n="1" unit="card"/>
<sp>
<speaker>Πραξάγορα</speaker>
<l>Ὦ λαμπρὸν ὄμμα τοῦ τροχηλάτου λύχνου</l>
<l>κάλλιστʼ ἐν εὐστόχοισιν ἐζητημένον·</l>
<l>γονάς τε γὰρ σὰς καὶ τύχας δηλώσομεν·</l>
<l>τροχῷ γὰρ ἐλαθεὶς κεραμικῆς ῥύμης ὕπο</l>
<l n="5">μυκτῆρσι λαμπρὰς ἡλίου τιμὰς ἔχεις·</l>
<l>ὅρμα φλογὸς σημεῖα τὰ ξυγκείμενα.</l>
<l>σοὶ γὰρ μόνῳ δηλοῦμεν εἰκότως, ἐπεὶ</l>
<l>κἀν τοῖσι δωματίοισιν Ἀφροδίτης τρόπων</l>
<l>πειρωμέναισι πλησίον παραστατεῖς,</l>
<l n="10">λορδουμένων τε σωμάτων ἐπιστάτην</l>
<l>ὀφθαλμὸν οὐδεὶς τὸν σὸν ἐξείργει δόμων.</l>
<l>μόνος δὲ μηρῶν εἰς ἀπορρήτους μυχοὺς</l>
<l>λάμπεις ἀφεύων τὴν ἐπανθοῦσαν τρίχα·</l>
<l>στοάς τε καρποῦ Βακχίου τε νάματος</l>
<l n="15">πλήρεις ὑποιγνύσαισι συμπαραστατεῖς·</l>
<l>καὶ ταῦτα συνδρῶν οὐ λαλεῖς τοῖς πλησίον.</l>
<l>ἀνθʼ ὧν συνείσει καὶ τὰ νῦν βουλεύματα</l>
<l>ὅσα Σκίροις ἔδοξε ταῖς ἐμαῖς φίλαις.</l>
<l>ἀλλʼ οὐδεμία πάρεστιν ἃς ἥκειν ἐχρῆν.</l>
<l n="20">καίτοι πρὸς ὄρθρον γʼ ἐστίν· ἡ δʼ ἐκκλησία</l>
<l>αὐτίκα μάλʼ ἔσται· καταλαβεῖν δʼ ἡμᾶς ἕδρας,</l>
<l>ἃς Φυρόμαχός ποτʼ εἶπεν, εἰ μέμνησθʼ ἔτι,</l>
<l>δεῖ τὰς ἑτέρας πως κἀγκαθεζομένας λαθεῖν.</l>
<l>τί δῆτʼ ἂν εἴη; πότερον οὐκ ἐρραμμένους</l>
<l n="25">ἔχουσι τοὺς πώγωνας, οὓς εἴρητʼ ἔχειν;</l>
<l>ἢ θαἰμάτια τἀνδρεῖα κλεψάσαις λαθεῖν</l>
<l>ἦν χαλεπὸν αὐταῖς; ἀλλʼ ὁρῶ τονδὶ λύχνον</l>
<l>προσιόντα. φέρε νυν ἐπαναχωρήσω πάλιν,</l>
<l>μὴ καί τις ὢν ἀνὴρ ὁ προσιὼν τυγχάνῃ.</l>
</sp>
<sp>
<speaker>Γυνὴ Α</speaker>
<l n="30">ὥρα βαδίζειν, ὡς ὁ κῆρυξ ἀρτίως</l>
<l>ἡμῶν προσιουσῶν δεύτερον κεκόκκυκεν.</l>
</sp>
<sp>
<speaker>Πραξάγορα</speaker>
<l>ἐγὼ δέ γʼ ὑμᾶς προσδοκῶσʼ ἠγρηγόρη</l>
<l>τὴν νύκτα πᾶσαν. ἀλλὰ φέρε τὴν γείτονα</l>
<l>τήνδʼ ἐκκαλέσωμαι θρυγονῶσα τὴν θύραν.</l>
<l n="35">δεῖ γὰρ τὸν ἄνδρʼ αὐτῆς λαθεῖν.</l>
</sp>
<sp>
<speaker>Γυνὴ Β</speaker>
<l>ἤκουσά τοι</l>
<l>ὑποδουμένη τὸ κνῦμά σου τῶν δακτύλων,</l>
<l>ἅτʼ οὐ καταδαρθοῦσʼ. ὁ γὰρ ἀνὴρ ὦ φιλτάτη,</l>
<l>Σαλαμίνιος γάρ ἐστιν ᾧ ξύνειμʼ ἐγώ,</l>
<l>τὴν νύχθʼ ὅλην ἤλαυνέ μʼ ἐν τοῖς στρώμασιν,</l>
<l n="40">ὥστʼ ἄρτι τουτὶ θοἰμάτιον αὐτοῦ ʼλαβον.</l>
<milestone ed="p" n="41" unit="card"/>
</sp>
<sp>
<speaker>Γυνὴ Α</speaker>
<l>καὶ μὴν ὁρῶ καὶ Κλειναρέτην καὶ Σωστράτην</l>
<l>προσιοῦσαν ἤδη τήνδε καὶ Φιλαινέτην.</l>
</sp>
<sp>
<speaker>Πραξάγορα</speaker>
<l>οὔκουν ἐπείξεσθʼ; ὡς Γλύκη κατώμοσεν</l>
<l>τὴν ὑστάτην ἥκουσαν οἴνου τρεῖς χοᾶς</l>
<l n="45">ἡμῶν ἀποτείσειν κἀρεβίνθων χοίνικα.</l>
</sp>
<sp>
<speaker>Γυνὴ Α</speaker>
<l>τὴν Σμικυθίωνος δʼ οὐχ ὁρᾷς Μελιστίχην</l>
<l>σπεύδουσαν ἐν ταῖς ἐμβάσιν;</l>
</sp>
<sp>
<speaker>Πραξάγορα</speaker>
<l>καίτοι δοκεῖ</l>
<l>κατὰ σχολὴν παρὰ τἀνδρὸς ἐξελθεῖν μόνη.</l>
</sp>
<sp>
<speaker>Γυνὴ Α</speaker>
<l>τὴν τοῦ καπήλου δʼ οὐχ ὁρᾷς Γευσιστράτην</l>
<l n="50">ἔχουσαν ἐν τῇ δεξιᾷ τὴν λαμπάδα;</l>
</sp>
<sp>
<speaker>Γυνὴ Β</speaker>
<l>καὶ τὴν Φιλοδωρήτου τε καὶ Χαιρητάδου</l>
<l>ὁρῶ προσιούσας χἀτέρας πολλὰς πάνυ</l>
<l>γυναῖκας, ὅ τι πέρ ἐστʼ ὄφελος ἐν τῇ πόλει.</l>
</sp>
<sp>
<speaker>Γυνὴ Γ</speaker>
<l>καὶ πάνυ ταλαιπώρως ἔγωγʼ ὦ φιλτάτη</l>
<l n="55">ἐκδρᾶσα παρέδυν. ὁ γὰρ ἀνὴρ τὴν νύχθʼ ὅλην</l>
<l>ἔβηττε τριχίδων ἑσπέρας ἐμπλήμενος.</l>
</sp>
<sp>
<speaker>Πραξάγορα</speaker>
<l>κάθησθε τοίνυν, ὡς <add>ἂν</add> ἀνέρωμαι τάδε</l>
<l>ὑμᾶς, ἐπειδὴ συλλελεγμένας ὁρῶ,</l>
<l>ὅσα Σκίροις ἔδοξεν εἰ δεδράκατε.</l>
</sp>
<sp>
<speaker>Γυνὴ Α</speaker>
<l n="60">ἔγωγε. πρῶτον μέν γʼ ἔχω τὰς μασχάλας</l>
<l>λόχμης δασυτέρας, καθάπερ ἦν ξυγκείμενον·</l>
<l>ἔπειθʼ ὁπόθʼ ἁνὴρ εἰς ἀγορὰν οἴχοιτό μου,</l>
<l>ἀλειψαμένη τὸ σῶμʼ ὅλον διʼ ἡμέρας</l>
<l>ἐχραινόμην ἑστῶσα πρὸς τὸν ἥλιον.</l>
</sp>
<sp>
<speaker>Γυνὴ Β</speaker>
<l n="65">κἄγωγε· τὸ ξυρὸν δέ γʼ ἐκ τῆς οἰκίας</l>
<l>ἔρριψα πρῶτον, ἵνα δασυνθείην ὅλη</l>
<l>καὶ μηδὲν εἴην ἔτι γυναικὶ προσφερής.</l>
</sp>
<sp>
<speaker>Πραξάγορα</speaker>
<l>ἔχετε δὲ τοὺς πώγωνας, οὓς εἴρητʼ ἔχειν</l>
<l>πάσαισιν ἡμῖν, ὁπότε συλλεγοίμεθα;</l>
</sp>
<sp>
<speaker>Γυνὴ Α</speaker>
<l n="70">νὴ τὴν Ἑκάτην καλόν γʼ ἔγωγε τουτονί.</l>
</sp>
<sp>
<speaker>Γυνὴ Β</speaker>
<l>κἄγωγʼ Ἑπικράτους οὐκ ὀλίγῳ καλλίονα.</l>
</sp>
<sp>
<speaker>Πραξάγορα</speaker>
<l>ὑμεῖς δὲ τί φατε;</l>
</sp>
<sp>
<speaker>Γυνὴ Α</speaker>
<l>φασί· κατανεύουσι γάρ.
</l>
</sp>
<sp>
<speaker>Πραξάγορα</speaker>
<l>καὶ μὴν τά γʼ ἄλλʼ ὑμῖν ὁρῶ πεπραγμένα.</l>
<l>Λακωνικὰς γὰρ ἔχετε καὶ βακτηρίας</l>
<l n="75">καὶ θαἰμάτια τἀνδρεῖα, καθάπερ εἴπομεν.</l>
</sp>
<sp>
<speaker>Γυνὴ Α</speaker>
<l>ἔγωγέ τοι τὸ σκύταλον ἐξηνεγκάμην</l>
<l>τὸ τοῦ Λαμίου τουτὶ καθεύδοντος λάθρᾳ.</l>
</sp>
<sp>
<speaker>Γυνὴ Β</speaker>
<l>τοῦτʼ ἔστʼ ἐκείνων τῶν σκυτάλων ὧν πέρδεται.</l>
</sp>
<sp>
<speaker>Πραξάγορα</speaker>
<l>νὴ τὸν Δία τὸν σωτῆρʼ ἐπιτήδειός γʼ ἂν ἦν</l>
<l n="80">τὴν τοῦ πανόπτου διφθέραν ἐνημμένος</l>
<l>εἴπερ τις ἄλλος βουκολεῖν τὸ δήμιον.</l>
<l>ἀλλʼ ἄγεθʼ ὅπως καὶ τἀπὶ τούτοις δράσομεν,</l>
<l>ἕως ἔτʼ ἐστὶν ἄστρα κατὰ τὸν οὐρανόν·</l>
<l>ἡκκλησία δʼ, εἰς ἣν παρεσκευάσμεθα</l>
<l n="85">ἡμεῖς βαδίζειν, ἐξ ἕω γενήσεται.</l>
<milestone ed="p" n="86" unit="card"/>
</sp>
<sp>
<speaker>Γυνὴ Α</speaker>
<l>νὴ τὸν Δίʼ ὥστε δεῖ σε καταλαβεῖν ἕδρας</l>
<l>ὑπὸ τῷ λίθῳ τῶν πρυτάνεων καταντικρύ.</l>
</sp>
<sp>
<speaker>Γυνὴ Β</speaker>
<l>ταυτί γέ τοι νὴ τὸν Δίʼ ἐφερόμην, ἵνα</l>
<l>πληρουμένης ξαίνοιμι τῆς ἐκκλησίας.</l>
</sp>
<sp>
<speaker>Πραξάγορα</speaker>
<l n="90">πληρουμένης τάλαινα;</l>
</sp>
<sp>
<speaker>Γυνὴ Β</speaker>
<l>νὴ τὴν Ἄρτεμιν</l>
<l>ἔγωγε. τί γὰρ ἂν χεῖρον ἀκροῴμην ἄρα</l>
<l>ξαίνουσα; γυμνὰ δʼ ἐστί μου τὰ παιδία.</l>
</sp>
<sp>
<speaker>Πραξάγορα</speaker>
<l>ἰδού γέ σε ξαίνουσαν, ἣν τοῦ σώματος</l>
<l>οὐδὲν παραφῆναι τοῖς καθημένοις ἔδει.</l>
<l n="95">οὐκοῦν καλά γʼ ἂν πάθοιμεν, εἰ πλήρης τύχοι</l>
<l>ὁ δῆμος ὢν κἄπειθʼ ὑπερβαίνουσά τις</l>
<l>ἀναβαλλομένη δείξειε τὸν Φορμίσιον.</l>
<l>ἢν δʼ ἐγκαθεζώμεσθα πρότεραι, λήσομεν</l>
<l>ξυστειλάμεναι θαἰμάτια· τὸν πώγωνά τε</l>
<l n="100">ὅταν καθῶμεν ὃν περιδησόμεσθʼ ἐκεῖ,</l>
<l>τίς οὐκ ἂν ἡμᾶς ἄνδρας ἡγήσαιθʼ ὁρῶν;</l>
</sp>
<sp>
<speaker>Γυνὴ Α</speaker>
<l>Ἀγύρριος γοῦν τὸν Προνόμου πώγωνʼ ἔχων</l>
<l>λέληθε· καίτοι πρότερον ἦν οὗτος γυνή·</l>
<l>νυνὶ δʼ, ὁρᾷς, πράττει τὰ μέγιστʼ ἐν τῇ πόλει.</l>
</sp>
<sp>
<speaker>Πραξάγορα</speaker>
<l n="105">τούτου γε τοίνυν τὴν ἐπιοῦσαν ἡμέραν</l>
<l>τόλμημα τολμῶμεν τοσοῦτον οὕνεκα,</l>
<l>ἤν πως παραλαβεῖν τῆς πόλεως τὰ πράγματα</l>
<l>δυνώμεθʼ, ὥστʼ ἀγαθόν τι πρᾶξαι τὴν πόλιν·</l>
<l>νῦν μὲν γὰρ οὔτε θέομεν οὔτʼ ἐλαύνομεν.</l>
</sp>
<sp>
<speaker>Γυνὴ Α</speaker>
<l n="110">καὶ πῶς γυναικῶν θηλύφρων ξυνουσία</l>
<l>δημηγορήσει;</l>
</sp>
<sp>
<speaker>Πραξάγορα</speaker>
<l>πολὺ μὲν οὖν ἄριστά που.</l>
<l>λέγουσι γὰρ καὶ τῶν νεανίσκων ὅσοι</l>
<l>πλεῖστα σποδοῦνται, δεινοτάτους εἶναι λέγειν·</l>
<l>ἡμῖν δʼ ὑπάρχει τοῦτο κατὰ τύχην τινά.</l>
</sp>
<sp>
<speaker>Γυνὴ Α</speaker>
<l n="115">οὐκ οἶδα· δεινὸν δʼ ἐστὶν ἡ μὴ ʼμπειρία.</l>
</sp>
<sp>
<speaker>Πραξάγορα</speaker>
<l>οὐκοῦν ἐπίτηδες ξυνελέγημεν ἐνθάδε,</l>
<l>ὅπως προμελετήσωμεν ἁκεῖ δεῖ λέγειν.</l>
<l>οὐκ ἂν φθάνοις τὸ γένειον ἂν περιδουμένη</l>
<l>ἄλλαι θʼ ὅσαι λαλεῖν μεμελετήκασί που.</l>
</sp>
<sp>
<speaker>Γυνὴ Α</speaker>
<l n="120">τίς δʼ ὦ μέλʼ ἡμῶν οὐ λαλεῖν ἐπίσταται;</l>
</sp>
<sp>
<speaker>Πραξάγορα</speaker>
<l>ἴθι δὴ σὺ περιδοῦ καὶ ταχέως ἀνὴρ γενοῦ·</l>
<l>ἐγὼ δὲ θεῖσα τοὺς στεφάνους περιδήσομαι</l>
<l>καὐτὴ μεθʼ ὑμῶν, ἤν τί μοι δόξῃ λέγειν.</l>
</sp>
<sp>
<speaker>Γυνὴ Α</speaker>
<l>δεῦρʼ ὦ γλυκυτάτη Πραξαγόρα, σκέψαι τάλαν</l>
<l n="125">ὡς καὶ καταγέλαστον τὸ πρᾶγμα φαίνεται.</l>
</sp>
<sp>
<speaker>Πραξάγορα</speaker>
<l>πῶς καταγέλαστον;</l>
</sp>
<sp>
<speaker>Γυνὴ Α</speaker>
<l>ὥσπερ εἴ τις σηπίαις</l>
<l>πώγωνα περιδήσειεν ἐσταθευμέναις.</l>
<milestone ed="p" n="128" unit="card"/>
</sp>
<sp>
<speaker>Πραξάγορα</speaker>
<l>ὁ περιστίαρχος, περιφέρειν χρὴ τὴν γαλῆν.</l>
<l>πάριτʼ ἐς τὸ πρόσθεν. Ἀρίφραδες παῦσαι λαλῶν.</l>
<l n="130">κάθιζε παριών. τίς ἀγορεύειν βούλεται;</l>
</sp>
<sp>
<speaker>Γυνὴ Α</speaker>
<l>ἐγώ.</l>
</sp>
<sp>
<speaker>Πραξάγορα</speaker>
<l>περίθου δὴ τὸν στέφανον τύχἀγαθῇ.
</l>
</sp>
<sp>
<speaker>Γυνὴ Α</speaker>
<l>ἰδού.</l>
</sp>
<sp>
<speaker>Πραξάγορα</speaker>
<l>λέγοις ἄν.
</l>
</sp>
<sp>
<speaker>Γυνὴ Α</speaker>
<l>εἶτα πρὶν πιεῖν λέγω;
</l>
</sp>
<sp>
<speaker>Πραξάγορα</speaker>
<l>ἰδοὺ πιεῖν.</l>
</sp>
<sp>
<speaker>Γυνὴ Α</speaker>
<l>τί γὰρ ὦ μέλʼ ἐστεφανωσάμην;
</l>
</sp>
<sp>
<speaker>Πραξάγορα</speaker>
<l>ἄπιθʼ ἐκποδών· τοιαῦτʼ ἂν ἡμᾶς ἠργάσω</l>
<l n="135">κἀκεῖ.</l>
</sp>
<sp>
<speaker>Γυνὴ Α</speaker>
<l>τί δʼ; οὐ πίνουσι κἀν τἠκκλησίᾳ;
</l>
</sp>
<sp>
<speaker>Πραξάγορα</speaker>
<l>ἰδού γε σοὶ πίνουσι.</l>
</sp>
<sp>
<speaker>Γυνὴ Α</speaker>
<l>νὴ τὴν Ἄρτεμιν</l>
<l>καὶ ταῦτα γʼ εὔζωρον. τὰ γοῦν βουλεύματα</l>
<l>αὐτῶν ὅσʼ ἂν πράξωσιν ἐνθυμουμένοις</l>
<l>ὥσπερ μεθυόντων ἐστὶ παραπεπληγμένα.</l>
<l n="140">καὶ νὴ Δία σπένδουσί γʼ· ἢ τίνος χάριν</l>
<l>τοσαῦτʼ ἂν ηὔχοντʼ, εἴπερ οἶνος μὴ παρῆν;</l>
<l>καὶ λοιδοροῦνταί γʼ ὥσπερ ἐμπεπωκότες,</l>
<l>καὶ τὸν παροινοῦντʼ ἐκφέρουσʼ οἱ τοξόται,</l>
</sp>
<sp>
<speaker>Πραξάγορα</speaker>
<l>σὺ μὲν βάδιζε καὶ κάθησʼ· οὐδὲν γὰρ εἶ.</l>
</sp>
<sp>
<speaker>Γυνὴ Α</speaker>
<l n="145">νὴ τὸν Δίʼ ἦ μοι μὴ γενειᾶν κρεῖττον ἦν·</l>
<l>δίψῃ γάρ, ὡς ἔοικʼ, ἀφαυανθήσομαι.</l>
</sp>
<sp>
<speaker>Πραξάγορα</speaker>
<l>ἔσθʼ ἥτις ἑτέρα βούλεται λέγειν;</l>
</sp>
<sp>
<speaker>Γυνὴ Β</speaker>
<l>ἐγώ.
</l>
</sp>
<sp>
<speaker>Πραξάγορα</speaker>
<l>ἴθι δὴ στεφανοῦ· καὶ γὰρ τὸ χρῆμʼ ἐργάζεται.</l>
<l>ἄγε νυν ὅπως ἀνδριστὶ καὶ καλῶς ἐρεῖς</l>
<l n="150">διερεισαμένη τὸ σχῆμα τῇ βακτηρίᾳ.</l>
</sp>
<sp>
<speaker>Γυνὴ Β</speaker>
<l>ἐβουλόμην μὲν ἂν ἕτερον τῶν ἠθάδων</l>
<l>λέγειν τὰ βέλτισθʼ, ἵνʼ ἐκαθήμην ἥσυχος·</l>
<l>νῦν δʼ οὐκ ἐάσω κατά γε τὴν ἐμὴν μίαν</l>
<l>ἐν τοῖς καπηλείοισι λάκκους ἐμποιεῖν</l>
<l n="155">ὕδατος. ἐμοὶ μὲν οὐ δοκεῖ μὰ τὼ θεώ.</l>
</sp>
<sp>
<speaker>Πραξάγορα</speaker>
<l>μὰ τὼ θεώ; τάλαινα ποῦ τὸν νοῦν ἔχεις;</l>
</sp>
<sp>
<speaker>Γυνὴ Β</speaker>
<l>τί δʼ ἔστιν; οὐ γὰρ δὴ πιεῖν γʼ ᾔτησά σε.</l>
</sp>
<sp>
<speaker>Πραξάγορα</speaker>
<l>μὰ Δίʼ ἀλλʼ ἀνὴρ ὢν τὼ θεὼ κατώμοσας,</l>
<l>καίτοι τά γʼ ἄλλʼ εἰποῦσα δεξιώτατα.</l>
</sp>
<sp>
<speaker>Γυνὴ Β</speaker>
<l n="160">ὢ νὴ τὸν Ἀπόλλω.</l>
</sp>
<sp>
<speaker>Πραξάγορα</speaker>
<l>παῦε τοίνυν, ὡς ἐγὼ</l>
<l>ἐκκλησιάσουσʼ οὐκ ἂν προβαίην τὸν πόδα</l>
<l>τὸν ἕτερον, εἰ μὴ ταῦτʼ ἀκριβωθήσεται.</l>
</sp>
<sp>
<speaker>Γυνὴ Β</speaker>
<l>φέρε τὸν στέφανον· ἐγὼ γὰρ αὖ λέξω πάλιν.</l>
<l>οἶμαι γὰρ ἤδη μεμελετηκέναι καλῶς.</l>
<l n="165">ἐμοὶ γὰρ ὦ γυναῖκες αἱ καθήμεναι—</l>
</sp>
<sp>
<speaker>Πραξάγορα</speaker>
<l>γυναῖκας αὖ δύστηνε τοὺς ἄνδρας λέγεις;</l>
</sp>
<sp>
<speaker>Γυνὴ Β</speaker>
<l>διʼ Ἐπίγονόν γʼ ἐκεῖνον· ἐπιβλέψασα γὰρ</l>
<l>ἐκεῖσε πρὸς γυναῖκας ᾠόμην λέγειν.</l>
<milestone ed="p" n="169" unit="card"/>
</sp>
<sp>
<speaker>Πραξάγορα</speaker>
<l>ἄπερρε καὶ σὺ καὶ κάθησʼ ἐντευθενί·</l>
<l n="170">αὐτὴ γὰρ ὑμῶν γʼ ἕνεκά μοι λέξειν δοκῶ</l>
<l>τονδὶ λαβοῦσα. τοῖς θεοῖς μὲν εὔχομαι</l>
<l>τυχεῖν κατορθώσασα τὰ βεβουλευμένα.</l>
<l>ἐμοὶ δʼ ἴσον μὲν τῆσδε τῆς χώρας μέτα</l>
<l>ὅσονπερ ὑμῖν· ἄχθομαι δὲ καὶ φέρω</l>
<l n="175">τὰ τῆς πόλεως ἅπαντα βαρέως πράγματα.</l>
<l>ὁρῶ γὰρ αὐτὴν προστάταισι χρωμένην</l>
<l>ἀεὶ πονηροῖς· κἄν τις ἡμέραν μίαν</l>
<l>χρηστὸς γένηται, δέκα πονηρὸς γίγνεται.</l>
<l>ἐπέτρεψας ἑτέρῳ· πλείονʼ ἔτι δράσει κακά.</l>
<l n="180">χαλεπὸν μὲν οὖν ἄνδρας δυσαρέστους νουθετεῖν,</l>
<l>οἳ τοὺς φιλεῖν μὲν βουλομένους δεδοίκατε,</l>
<l>τοὺς δʼ οὐκ ἐθέλοντας ἀντιβολεῖθʼ ἑκάστοτε.</l>
<l>ἐκκλησίαισιν ἦν ὅτʼ οὐκ ἐχρώμεθα</l>
<l>οὐδὲν τὸ παράπαν· ἀλλὰ τόν γʼ Ἀγύρριον</l>
<l n="185">πονηρὸν ἡγούμεσθα· νῦν δὲ χρωμένων</l>
<l>ὁ μὲν λαβὼν ἀργύριον ὑπερεπῄνεσεν,</l>
<l>ὁ δʼ οὐ λαβὼν εἶναι θανάτου φήσʼ ἀξίους</l>
<l>τοὺς μισθοφορεῖν ζητοῦντας ἐν τἠκκλησίᾳ.</l>
</sp>
<sp>
<speaker>Γυνὴ Α</speaker>
<l>νὴ τὴν Ἀφροδίτην εὖ γε ταυταγὶ λέγεις.</l>
</sp>
<sp>
<speaker>Πραξάγορα</speaker>
<l n="190">τάλαινʼ Ἀφροδίτην ὤμοσας; χαρίεντά γʼ ἂν</l>
<l>ἔδρασας, εἰ τοῦτʼ εἶπας ἐν τἠκκλησίᾳ.</l>
</sp>
<sp>
<speaker>Γυνὴ Α</speaker>
<l>ἀλλʼ οὐκ ἂν εἶπον.</l>
</sp>
<sp>
<speaker>Πραξάγορα</speaker>
<l>μηδʼ ἐθίζου νῦν λέγειν.</l>
<l>τὸ συμμαχικὸν αὖ τοῦθʼ, ὅτʼ ἐσκοπούμεθα,</l>
<l>εἰ μὴ γένοιτʼ, ἀπολεῖν ἔφασκον τὴν πόλιν·</l>
<l n="195">ὅτε δὴ δʼ ἐγένετʼ, ἤχθοντο, τῶν δὲ ῥητόρων</l>
<l>ὁ τοῦτʼ ἀναπείσας εὐθὺς ἀποδρὰς ᾤχετο.</l>
<l>ναῦς δεῖ καθέλκειν· τῷ πένητι μὲν δοκεῖ,</l>
<l>τοῖς πλουσίοις δὲ καὶ γεωργοῖς οὐ δοκεῖ.</l>
<l>Κορινθίοις ἄχθεσθε, κἀκεῖνοί γέ σοι·</l>
<l n="200">νῦν εἰσὶ χρηστοί, καὶ σύ νυν χρηστὸς γενοῦ.</l>
<l>Ἀργεῖος ἀμαθής, ἀλλʼ Ἱερώνυμος σοφός·</l>
<l>σωτηρία παρέκυψεν, ἀλλʼ ὡρᾴζεται</l>
<l>Θρασύβουλος αὐτὸς οὐχὶ παρακαλούμενος.<milestone ed="p" n="204" unit="card"/>
</l>
</sp>
<sp>
<speaker>Γυνὴ Α</speaker>
<l>ὡς ξυνετὸς ἁνήρ.</l>
</sp>
<sp>
<speaker>Πραξάγορα</speaker>
<l>νῦν καλῶς ἐπῄνεσας.</l>
<l n="205">ὑμεῖς γάρ ἐστʼ ὦ δῆμε τούτων αἴτιοι.</l>
<l>τὰ δημόσια γὰρ μισθοφοροῦντες χρήματα</l>
<l>ἰδίᾳ σκοπεῖσθʼ ἕκαστος ὅ τι τις κερδανεῖ,</l>
<l>τὸ δὲ κοινὸν ὥσπερ Αἴσιμος κυλίνδεται.</l>
<l>ἢν οὖν ἐμοὶ πίθησθε, σωθήσεσθʼ ἔτι.</l>
<l n="210">ταῖς γὰρ γυναιξὶ φημὶ χρῆναι τὴν πόλιν</l>
<l>ἡμᾶς παραδοῦναι. καὶ γὰρ ἐν ταῖς οἰκίαις</l>
<l>ταύταις ἐπιτρόποις καὶ ταμίαισι χρώμεθα.</l>
</sp>
<sp>
<speaker>Γυνὴ Α</speaker>
<l>εὖ γʼ εὖ γε νὴ Δίʼ εὖ γε.</l>
</sp>
<sp>
<speaker>Γυνὴ Β</speaker>
<l>λέγε λέγʼ ὦγαθέ.
</l>
</sp>
<sp>
<speaker>Πραξάγορα</speaker>
<l>ὡς δʼ εἰσὶν ἡμῶν τοὺς τρόπους βελτίονες</l>
<l n="215">ἐγὼ διδάξω. πρῶτα μὲν γὰρ τἄρια</l>
<l>βάπτουσι θερμῷ κατὰ τὸν ἀρχαῖον νόμον</l>
<l>ἁπαξάπασαι, κοὐχὶ μεταπειρωμένας</l>
<l>ἴδοις ἂν αὐτάς. ἡ δʼ Ἀθηναίων πόλις,</l>
<l>εἰ τοῦτο χρηστῶς εἶχεν, οὐκ ἂν ἐσῴζετο,</l>
<l n="220">εἰ μή τι καινὸν ἄλλο περιηργάζετο.</l>
<l>καθήμεναι φρύγουσιν ὥσπερ καὶ πρὸ τοῦ·</l>
<l>ἐπὶ τῆς κεφαλῆς φέρουσιν ὥσπερ καὶ πρὸ τοῦ·</l>
<l>τὰ Θεσμοφόριʼ ἄγουσιν ὥσπερ καὶ πρὸ τοῦ·</l>
<l>πέττουσι τοὺς πλακοῦντας ὥσπερ καὶ πρὸ τοῦ·</l>
<l>τοὺς ἄνδρας ἐπιτρίβουσιν ὥσπερ καὶ πρὸ τοῦ·</l>
<l n="225">μοιχοὺς ἔχουσιν ἔνδον ὥσπερ καὶ πρὸ τοῦ·</l>
<l>αὑταῖς παροψωνοῦσιν ὥσπερ καὶ πρὸ τοῦ·</l>
<l>οἶνον φιλοῦσʼ εὔζωρον ὥσπερ καὶ πρὸ τοῦ·</l>
<l>βινούμεναι χαίρουσιν ὥσπερ καὶ πρὸ τοῦ.</l>
<l>ταύταισιν οὖν ὦνδρες παραδόντες τὴν πόλιν</l>
<l n="230">μὴ περιλαλῶμεν, μηδὲ πυνθανώμεθα</l>
<l>τί ποτʼ ἄρα δρᾶν μέλλουσιν, ἀλλʼ ἁπλῷ τρόπῳ</l>
<l>ἐῶμεν ἄρχειν, σκεψάμενοι ταυτὶ μόνα,</l>
<l>ὡς τοὺς στρατιώτας πρῶτον οὖσαι μητέρες</l>
<l>σῴζειν ἐπιθυμήσουσιν· εἶτα σιτία</l>
<l n="235">τίς τῆς τεκούσης μᾶλλον ἐπιπέμψειεν ἄν;</l>
<l>χρήματα πορίζειν εὐπορώτατον γυνή,</l>
<l>ἄρχουσά τʼ οὐκ ἂν ἐξαπατηθείη ποτέ·</l>
<l>αὐταὶ γάρ εἰσιν ἐξαπατᾶν εἰθισμέναι.</l>
<l>τὰ δʼ ἄλλʼ ἐάσω· ταῦτʼ ἐὰν πίθησθέ μοι,</l>
<l n="240">εὐδαιμονοῦντες τὸν βίον διάξετε.</l>
<milestone ed="p" n="241" unit="card"/>
</sp>
<sp>
<speaker>Γυνὴ Α</speaker>
<l>εὖ γʼ ὦ γλυκυτάτη Πραξαγόρα καὶ δεξιῶς.</l>
<l>πόθεν ὦ τάλαινα ταῦτʼ ἔμαθες οὕτω καλῶς;</l>
</sp>
<sp>
<speaker>Πραξάγορα</speaker>
<l>ἐν ταῖς φυγαῖς μετὰ τἀνδρὸς ᾤκησʼ ἐν πυκνί·</l>
<l>ἔπειτʼ ἀκούουσʼ ἐξέμαθον τῶν ῥητόρων.</l>
</sp>
<sp>
<speaker>Γυνὴ Α</speaker>
<l n="245">οὐκ ἐτὸς ἄρʼ ὦ μέλʼ ἦσθα δεινὴ καὶ σοφή·</l>
<l>καί σε στρατηγεῖν αἱ γυναῖκες αὐτόθεν</l>
<l>αἱρούμεθʼ, ἢν ταῦθʼ ἁπινοεῖς κατεργάσῃ.</l>
<l>ἀτὰρ ἢν Κέφαλός σοι λοιδορῆται προσφθαρείς,</l>
<l>πῶς ἀντερεῖς πρὸς αὐτὸν ἐν τἠκκλησίᾳ;</l>
</sp>
<sp>
<speaker>Πραξάγορα</speaker>
<l n="250">φήσω παραφρονεῖν αὐτόν.</l>
</sp>
<sp>
<speaker>Γυνὴ Α</speaker>
<l>ἀλλὰ τοῦτό γε</l>
<l>ἴσασι πάντες.</l>
</sp>
<sp>
<speaker>Πραξάγορα</speaker>
<l>ἀλλὰ καὶ μελαγχολᾶν.
</l>
</sp>
<sp>
<speaker>Γυνὴ Α</speaker>
<l>καὶ τοῦτʼ ἴσασιν.</l>
</sp>
<sp>
<speaker>Πραξάγορα</speaker>
<l>ἀλλὰ καὶ τὰ τρύβλια</l>
<l>κακῶς κεραμεύειν, τὴν δὲ πόλιν εὖ καὶ καλῶς.</l>
</sp>
<sp>
<speaker>Γυνὴ Α</speaker>
<l>τί δʼ ἢν Νεοκλείδης ὁ γλάμων σε λοιδορῇ;</l>
</sp>
<sp>
<speaker>Πραξάγορα</speaker>
<l n="255">τούτῳ μὲν εἶπον ἐς κυνὸς πυγὴν ὁρᾶν.</l>
</sp>
<sp>
<speaker>Γυνὴ Α</speaker>
<l>τί δʼ ἢν ὑποκρούωσίν σε;</l>
</sp>
<sp>
<speaker>Πραξάγορα</speaker>
<l>προσκινήσομαι</l>
<l>ἅτʼ οὐκ ἄπειρος οὖσα πολλῶν κρουμάτων.</l>
</sp>
<sp>
<speaker>Γυνὴ Α</speaker>
<l>ἐκεῖνο μόνον ἄσκεπτον, ἤν σʼ οἱ τοξόται</l>
<l>ἕλκωσιν, ὅ τι δράσεις ποτʼ.</l>
</sp>
<sp>
<speaker>Πραξάγορα</speaker>
<l>ἐξαγκωνιῶ</l>
<l n="260">ὡδί· μέση γὰρ οὐδέποτε ληφθήσομαι.</l>
</sp>
<sp>
<speaker>Γυνὴ Β</speaker>
<l>ἡμεῖς δέ γʼ, ἢν αἴρωσʼ, ἐᾶν κελεύσομεν.</l>
</sp>
<sp>
<speaker>Γυνὴ Α</speaker>
<l>ταυτὶ μὲν ἡμῖν ἐντεθύμηται καλῶς</l>
<l>ἐκεῖνο δʼ οὐ πεφροντίκαμεν, ὅτῳ τρόπῳ</l>
<l>τὰς χεῖρας αἴρειν μνημονεύσομεν τότε.</l>
<l n="265">εἰθισμέναι γάρ ἐσμεν αἴρειν τὼ σκέλει.</l>
</sp>
<sp>
<speaker>Πραξάγορα</speaker>
<l>χαλεπὸν τὸ πρᾶγμʼ· ὅμως δὲ χειροτονητέον</l>
<l>ἐξωμισάσαις τὸν ἕτερον βραχίονα.</l>
<l>ἄγε νυν ἀναστέλλεσθʼ ἄνω τὰ χιτώνια·</l>
<l>ὑποδεῖσθε δʼ ὡς τάχιστα τὰς Λακωνικάς,</l>
<l n="270">ὥσπερ τὸν ἄνδρʼ ἐθεᾶσθʼ, ὅτʼ εἰς ἐκκλησίαν</l>
<l>μέλλοι βαδίζειν ἢ θύραζʼ ἑκάστοτε.</l>
<l>ἔπειτʼ ἐπειδὰν ταῦτα πάντʼ ἔχῃ καλῶς,</l>
<l>περιδεῖσθε τοὺς πώγωνας. ἡνίκʼ ἂν δέ γε</l>
<l>τούτους ἀκριβώσητε περιηρμοσμέναι,</l>
<l n="275">καὶ θαἰμάτια τἀνδρεῖά γʼ ἅπερ ἐκλέψατε</l>
<l>ἐπαναβάλεσθε, κᾆτα ταῖς βακτηρίαις</l>
<l>ἐπερειδόμεναι βαδίζετʼ ᾄδουσαι μέλος</l>
<l>πρεσβυτικόν τι, τὸν τρόπον μιμούμεναι</l>
<l>τὸν τῶν ἀγροίκων.</l>
</sp>
<sp>
<speaker>Γυνὴ Β</speaker>
<l>εὖ λέγεις· ἡμεῖς δέ γε</l>
<l n="280">προΐωμεν αὐτῶν. καὶ γὰρ ἑτέρας οἴομαι</l>
<l>ἐκ τῶν ἀγρῶν ἐς τὴν πύκνʼ ἥξειν ἄντικρυς</l>
<l>γυναῖκας.</l>
</sp>
<sp>
<speaker>Πραξάγορα</speaker>
<l>ἀλλὰ σπεύσαθʼ ὡς εἴωθʼ ἐκεῖ</l>
<l>τοῖς μὴ παροῦσιν ὀρθρίοις ἐς τὴν πύκνα</l>
<l>ὑπαποτρέχειν ἔχουσι μηδὲ πάτταλον.</l>
</sp>
</div1>
<div1 type="Exodus">
<sp>
<speaker>Χορὸς</speaker>
<l n="285">ὥρα προβαίνειν ὦνδρες ἡμῖν ἐστι· τοῦτο γὰρ χρὴ</l>
<l>μεμνημένας ἀεὶ λέγειν, ὡς μήποτʼ ἐξολίσθῃ</l>
<l>ἡμᾶς. ὁ κίνδυνος γὰρ οὐχὶ μικρός, ἢν ἁλῶμεν</l>
<l>ἐνδυόμεναι κατὰ σκότον τόλμημα τηλικοῦτον.</l>
<milestone ed="p" n="289" unit="card"/>
</sp>
<div2 type="strophe">
<sp>
<speaker>Χορός</speaker>
<l>χωρῶμεν εἰς ἐκκλησίαν ὦνδρες· ἠπείλησε γὰρ</l>
<l n="290">ὁ θεσμοθέτης, ὃς ἂν</l>
<l>μὴ πρῲ πάνυ τοῦ κνέφους</l>
<l n="291">ἥκῃ κεκονιμένος,</l>
<l>στέργων σκοροδάλμῃ</l>
<l n="292">βλέπων ὑπότριμμα, μὴ</l>
<l>δώσειν τὸ τριώβολον.</l>
<l n="293">ἀλλʼ ὦ Χαριτιμίδη</l>
<l>καὶ Σμίκυθε καὶ Δράκης</l>
<l>ἕπου κατεπείγων,</l>
<l>σαυτῷ προσέχων ὅπως</l>
<l n="295">μηδὲν παραχορδιεῖς</l>
<l n="295b">ὧν δεῖ σʼ ἀποδεῖξαι·</l>
<l n="296">ὅπως δὲ τὸ σύμβολον</l>
<l n="297">λαβόντες ἔπειτα πλησίοι</l>
<l n="297b">καθεδούμεθʼ, ὡς</l>
<l n="297c">ἂν χειροτονῶμεν</l>
<l n="298">ἅπανθʼ ὁπόσʼ ἂν δέῃ</l>
<l n="299">τὰς ἡμετέρας φίλας.</l>
<l n="299b">καίτοι τί λέγω; φίλους</l>
<l n="299c">γὰρ χρῆν μʼ ὀνομάζειν.</l>
<milestone ed="p" n="300" unit="card"/>
</sp>
</div2>
<div2 type="antistrophe">
<sp>
<speaker>Χορός</speaker>
<l n="300">ὅρα δʼ ὅπως ὠθήσομεν τούσδε τοὺς ἐξ ἄστεως</l>
<l n="300b">ἥκοντας, ὅσοι πρὸ τοῦ</l>
<l n="301">μέν, ἡνίκʼ ἔδει λαβεῖν</l>
<l>ἐλθόντʼ ὀβολὸν μόνον,</l>
<l n="302">καθῆντο λαλοῦντες</l>
<l>ἐν τοῖς στεφανώμασιν,</l>
<l>νυνὶ δʼ ἐνοχλοῦσʼ ἄγαν.</l>
<l>ἀλλʼ οὐχί, Μυρωνίδης</l>
<l>ὅτʼ ἦρχεν ὁ γεννάδας,</l>
<l>οὐδεὶς ἂν ἐτόλμα</l>
<l n="305">τὰ τῆς πόλεως διοικεῖν</l>
<l>ἀργύριον φέρων·</l>
<l>ἀλλʼ ἧκεν ἕκαστος</l>
<l>ἐν ἀσκιδίῳ φέρων</l>
<l n="307">πιεῖν ἅμα τʼ ἄρτον αὑτῷ</l>
<l n="307b">καὶ δύο κρομμύω</l>
<l n="307c">καὶ τρεῖς ἂν ἐλάας.</l>
<l n="308">νυνὶ δὲ τριώβολον</l>
<l n="308b">ζητοῦσι λαβεῖν, ὅταν</l>
<l n="309">πράττωσί τι κοινὸν ὥσ-</l>
<l n="310">περ πηλοφοροῦντες.</l>
<milestone ed="p" n="311" unit="card"/>
</sp>
</div2>
</div1>
<div1 type="Episode">
<sp>
<speaker>Βλέπυρος</speaker>
<l>τί τὸ πρᾶγμα; ποῖ ποθʼ ἡ γυνὴ φρούδη ʼστί μοι;</l>
<l>ἐπεὶ πρὸς ἕω νῦν γʼ ἔστιν, ἡ δʼ οὐ φαίνεται.</l>
<l>ἐγὼ δὲ κατάκειμαι πάλαι χεζητιῶν,</l>
<l>τὰς ἐμβάδας ζητῶν λαβεῖν ἐν τῷ σκότῳ</l>
<l n="315">καὶ θοἰμάτιον· ὅτε δὴ δʼ ἐκεῖνο ψηλαφῶν</l>
<l>οὐκ ἐδυνάμην εὑρεῖν, ὁ δʼ ἤδη τὴν θύραν</l>
<l>ἐπεῖχε κρούων ὁ κοπρεαῖος, λαμβάνω</l>
<l>τουτὶ τὸ τῆς γυναικὸς ἡμιδιπλοίδιον,</l>
<l>καὶ τὰς ἐκείνης Περσικὰς ὑφέλκομαι.</l>
<l n="320">ἀλλʼ ἐν καθαρῷ ποῦ, ποῦ τις ἂν χέσας τύχοι;</l>
<l>ἢ πανταχοῦ τοι νυκτός ἐστιν ἐν καλῷ;</l>
<l>οὐ γάρ με νῦν χέζοντά γʼ οὐδεὶς ὄψεται.</l>
<l>οἴμοι κακοδαίμων, ὅτι γέρων ὢν ἠγόμην</l>
<l>γυναῖχʼ· ὅσας εἴμʼ ἄξιος πληγὰς λαβεῖν.</l>
<l n="325">οὐ γάρ ποθʼ ὑγιὲς οὐδὲν ἐξελήλυθεν</l>
<l>δράσουσʼ. ὅμως δʼ οὖν ἐστιν ἀποπατητέον.</l>
</sp>
<sp>
<speaker>Ἀνήρ</speaker>
<l>τίς ἔστιν; οὐ δήπου Βλέπυρος ὁ γειτνιῶν;</l>
</sp>
<sp>
<speaker>Βλέπυρος</speaker>
<l>νὴ τὸν Δίʼ αὐτὸς δῆτʼ ἐκεῖνος.</l>
</sp>
<sp>
<speaker>Ἀνήρ</speaker>
<l>εἰπέ μοι,</l>
<l>τί τοῦτό σοι τὸ πυρρόν ἐστιν; οὔτι που</l>
<l n="330">Κινησίας σου κατατετίληκέν ποθεν;</l>
</sp>
<sp>
<speaker>Βλέπυρος</speaker>
<l>οὔκ, ἀλλὰ τῆς γυναικὸς ἐξελήλυθα</l>
<l>τὸ κροκωτίδιον ἀμπισχόμενος οὑνδύεται.</l>
</sp>
<sp>
<speaker>Ἀνήρ</speaker>
<l>τὸ δʼ ἱμάτιόν σου ποῦ ʼστιν;</l>
</sp>
<sp>
<speaker>Βλέπυρος</speaker>
<l>οὐκ ἔχω φράσαι.</l>
<l>ζητῶν γὰρ αὔτʼ οὐχ ηὗρον ἐν τοῖς στρώμασιν.</l>
</sp>
<sp>
<speaker>Ἀνήρ</speaker>
<l n="335">εἶτʼ οὐδὲ τὴν γυναῖκʼ ἐκέλευσάς σοι φράσαι;</l>
</sp>
<sp>
<speaker>Βλέπυρος</speaker>
<l>μὰ τὸν Δίʼ οὐ γὰρ ἔνδον οὖσα τυγχάνει,</l>
<l>ἀλλʼ ἐκτετρύπηκεν λαθοῦσά μʼ ἔνδοθεν·</l>
<l>ὃ καὶ δέδοικα μή τι δρᾷ νεώτερον.</l>
</sp>
<sp>
<speaker>Ἀνήρ</speaker>
<l>νὴ τὸν Ποσειδῶ ταὐτὰ τοίνυν ἄντικρυς</l>
<l n="340">ἐμοὶ πέπονθας. καὶ γὰρ ᾗ ξύνειμʼ ἐγὼ</l>
<l>φρούδη ʼστʼ ἔχουσα θοἰμάτιον οὑγὼ ʼφόρουν.</l>
<l>κοὐ τοῦτο λυπεῖ μʼ, ἀλλὰ καὶ τὰς ἐμβάδας.</l>
<l>οὔκουν λαβεῖν γʼ αὐτὰς ἐδυνάμην οὐδαμοῦ.</l>
</sp>
<sp>
<speaker>Βλέπυρος</speaker>
<l>μὰ τὸν Διόνυσον οὐδʼ ἐγὼ γὰρ τὰς ἐμὰς</l>
<l n="345">Λακωνικάς, ἀλλʼ ὡς ἔτυχον χεζητιῶν,</l>
<l>ἐς τὼ κοθόρνω τὼ πόδʼ ἐνθεὶς ἵεμαι,</l>
<l>ἵνα μὴ ʼγχέσαιμʼ ἐς τὴν σισύραν· φανὴ γὰρ ἦν.</l>
</sp>
<sp>
<speaker>Ἀνήρ</speaker>
<l>τί δῆτʼ ἂν εἴη; μῶν ἐπʼ ἄριστον γυνὴ</l>
<l>κέκληκεν αὐτὴν τῶν φίλων;</l>
</sp>
<sp>
<speaker>Βλέπυρος</speaker>
<l>γνώμην γʼ ἐμήν.
</l>
</sp>
<sp>
<speaker>Ἀνήρ</speaker>
<l n="350">οὔκουν πονηρά γʼ ἐστὶν ὅ τι κἄμʼ εἰδέναι.</l>
<l>ἀλλὰ σὺ μὲν ἱμονιάν τινʼ ἀποπατεῖς, ἐμοὶ δʼ</l>
<l>ὥρα βαδίζειν ἐστὶν εἰς ἐκκλησίαν,</l>
<l>ἤνπερ λάβω θοἰμάτιον, ὅπερ ἦν μοι μόνον.</l>
<milestone ed="p" n="354" unit="card"/>
</sp>
<sp>
<speaker>Βλέπυρος</speaker>
<l>κἄγωγʼ, ἐπειδὰν ἀποπατήσω· νῦν δέ μου</l>
<l n="355">ἀχράς τις ἐγκλῄσασʼ ἔχει τὰ σιτία.</l>
</sp>
<sp>
<speaker>Ἀνήρ</speaker>
<l>μῶν ἣν Θρασύβουλος εἶπε τοῖς Λακωνικοῖς;</l>
</sp>
<sp>
<speaker>Βλέπυρος</speaker>
<l>νὴ τὸν Διόνυσον ἐνέχεται γοῦν μοι σφόδρα.</l>
<l>ἀτὰρ τί δράσω; καὶ γὰρ οὐδὲ τοῦτό με</l>
<l>μόνον τὸ λυποῦν ἐστιν, ἀλλʼ ὅταν φάγω,</l>
<l n="360">ὅποι βαδιεῖταί μοι τὸ λοιπὸν ἡ κόπρος.</l>
<l>νῦν μὲν γὰρ οὗτος βεβαλάνωκε τὴν θύραν,</l>
<l>ὅστις ποτʼ ἔσθʼ ἅνθρωπος ἁχραδούσιος.</l>
<l>τίς ἂν οὖν ἰατρόν μοι μετέλθοι καὶ τίνα;</l>
<l>τίς τῶν κατὰ πρωκτὸν δεινός ἐστι τὴν τέχνην;</l>
<l n="365">ἀλλʼ οἶδʼ, Ἀμύνων. ἀλλʼ ἴσως ἀρνήσεται.</l>
<l>Ἀντισθένη τις καλεσάτω πάσῃ τέχνῃ.</l>
<l>οὗτος γὰρ ἁνὴρ ἕνεκά γε στεναγμάτων</l>
<l>οἶδεν τί πρωκτὸς βούλεται χεζητιῶν.</l>
<l>ὦ πότνιʼ Εἰλείθυια μή με περιίδῃς</l>
<l n="370">διαρραγέντα μηδὲ βεβαλανωμένον,</l>
<l>ἵνα μὴ γένωμαι σκωραμὶς κωμῳδική.</l>
</sp>
<sp>
<speaker>Χρέμης</speaker>
<l>οὗτος τί ποιεῖς; οὔτι που χέζεις;</l>
</sp>
<sp>
<speaker>Βλέπυρος</speaker>
<l>ἐγώ;</l>
<l>οὐ δῆτʼ ἔτι γε μὰ τὸν Δίʼ, ἀλλʼ ἀνίσταμαι.</l>
</sp>
<sp>
<speaker>Χρέμης</speaker>
<l>τὸ τῆς γυναικὸς δʼ ἀμπέχει χιτώνιον;</l>
</sp>
<sp>
<speaker>Βλέπυρος</speaker>
<l n="375">ἐν τῷ σκότῳ γὰρ τοῦτʼ ἔτυχον ἔνδον λαβών.</l>
<l>ἀτὰρ πόθεν ἥκεις ἐτεόν;</l>
</sp>
<sp>
<speaker>Χρέμης</speaker>
<l>ἐξ ἐκκλησίας.
</l>
</sp>
<sp>
<speaker>Βλέπυρος</speaker>
<l>ἤδη λέλυται γάρ;</l>
</sp>
<sp>
<speaker>Χρέμης</speaker>
<l>νὴ Δίʼ ὄρθριον μὲν οὖν.</l>
<l>καὶ δῆτα πολὺν ἡ μίλτος ὦ Ζεῦ φίλτατε</l>
<l>γέλων παρέσχεν, ἣν προσέρραινον κύκλῳ.</l>
</sp>
<sp>
<speaker>Βλέπυρος</speaker>
<l n="380">τὸ τριώβολον δῆτʼ ἔλαβες;</l>
</sp>
<sp>
<speaker>Χρέμης</speaker>
<l>εἰ γὰρ ὤφελον.</l>
<l>ἀλλʼ ὕστερος νῦν ἦλθον, ὥστʼ αἰσχύνομαι</l>
<l>μὰ τὸν Δίʼ οὐδένʼ ἄλλον ἢ τὸν θύλακον.</l>
</sp>
<sp>
<speaker>Βλέπυρος</speaker>
<l>τὸ δʼ αἴτιον τί;</l>
</sp>
<sp>
<speaker>Χρέμης</speaker>
<l>πλεῖστος ἀνθρώπων ὄχλος,</l>
<l>ὅσος οὐδεπώποτʼ ἦλθʼ ἁθρόος ἐς τὴν πύκνα.</l>
<l n="385">καὶ δῆτα πάντες σκυτοτόμοις ᾐκάζομεν</l>
<l>ὁρῶντες αὐτούς. οὐ γὰρ ἀλλʼ ὑπερφυῶς</l>
<l>ὡς λευκοπληθὴς ἦν ἰδεῖν ἡκκλησία·</l>
<l>ὥστʼ οὐκ ἔλαβον οὔτʼ αὐτὸς οὔτʼ ἄλλοι συχνοί.</l>
<milestone ed="p" n="389" unit="card"/>
</sp>
<sp>
<speaker>Βλέπυρος</speaker>
<l>οὐδʼ ἄρʼ ἂν ἐγὼ λάβοιμι νῦν ἐλθών;</l>
</sp>
<sp>
<speaker>Χρέμης</speaker>
<l>πόθεν;</l>
<l n="390">οὐδʼ εἰ μὰ Δία τότʼ ἦλθες ὅτε τὸ δεύτερον</l>
<l>ἁλεκτρυὼν ἐφθέγγετʼ.</l>
</sp>
<sp>
<speaker>Βλέπυρος</speaker>
<l>οἴμοι δείλαιος.</l>
<l>Ἀντίλοχʼ ἀποίμωξόν με τοῦ τριωβόλου</l>
<l>τὸν ζῶντα μᾶλλον. τἀμὰ γὰρ διοίχεται.</l>
<l>ἀτὰρ τί τὸ πρᾶγμʼ ἦν, ὅτι τοσοῦτον χρῆμʼ ὄχλου</l>
<l n="395">οὕτως ἐν ὥρᾳ ξυνελέγη;</l>
</sp>
<sp>
<speaker>Χρέμης</speaker>
<l>τί δʼ ἄλλο γʼ ἢ</l>
<l>ἔδοξε τοῖς πρυτάνεσι περὶ σωτηρίας</l>
<l>γνώμας καθεῖναι τῆς πόλεως; κᾆτʼ εὐθέως</l>
<l>πρῶτος Νεοκλείδης ὁ γλάμων παρείρπυσεν.</l>
<l>κἄπειθʼ ὁ δῆμος ἀναβοᾷ πόσον δοκεῖς,</l>
<l n="400">‘οὐ δεινὰ τολμᾶν τουτονὶ δημηγορεῖν,</l>
<l>καὶ ταῦτα περὶ σωτηρίας προκειμένου,</l>
<l>ὃς αὐτὸς αὑτῷ βλεφαρίδʼ οὐκ ἐσώσατο;’</l>
<l>ὁ δʼ ἀναβοήσας καὶ περιβλέψας ἔφη,</l>
<l>
<q direct="unspecified">τί δαί με χρῆν δρᾶν;</q>
</l>
</sp>
<sp>
<speaker>Βλέπυρος</speaker>
<l>‘σκόροδʼ ὁμοῦ τρίψαντʼ ὀπῷ</l>
<l n="405">τιθύμαλλον ἐμβαλόντα τοῦ Λακωνικοῦ</l>
<l>σαυτοῦ παραλείφειν τὰ βλέφαρα τῆς ἑσπέρας,’</l>
<l>ἔγωγʼ ἂν εἶπον, εἰ παρὼν ἐτύγχανον.</l>
</sp>
<sp>
<speaker>Χρέμης</speaker>
<l>μετὰ τοῦτον Εὐαίων ὁ δεξιώτατος</l>
<l>παρῆλθε γυμνός, ὡς ἐδόκει τοῖς πλείοσιν·</l>
<l n="410">αὐτός γε μέντοὔφασκεν ἱμάτιον ἔχειν·</l>
<l>κἄπειτʼ ἔλεξε δημοτικωτάτους λόγους·</l>
<l>‘ὁρᾶτε μέν με δεόμενον σωτηρίας</l>
<l>τετραστατήρου καὐτόν· ἀλλʼ ὅμως ἐρῶ</l>
<l>ὡς τὴν πόλιν καὶ τοὺς πολίτας σώσετε.</l>
<l n="415">ἢν γὰρ παρέχωσι τοῖς δεομένοις οἱ κναφῆς</l>
<l>χλαίνας, ἐπειδὰν πρῶτον ἥλιος τραπῇ,</l>
<l>πλευρῖτις ἡμῶν οὐδένʼ ἂν λάβοι ποτέ.</l>
<l>ὅσοις δὲ κλίνη μή ʼστι μηδὲ στρώματα,</l>
<l>ἰέναι καθευδήσοντας ἀπονενιμμένους</l>
<l n="420">ἐς τῶν σκυλοδεψῶν· ἢν δʼ ἀποκλῄῃ θύρᾳ</l>
<l>χειμῶνος ὄντος, τρεῖς σισύρας ὀφειλέτω.’</l>
</sp>
<sp>
<speaker>Βλέπυρος</speaker>
<l>νὴ τὸν Διόνυσον χρηστά γʼ· εἰ δʼ ἐκεῖνά γε</l>
<l>προσέθηκεν, οὐδεὶς ἀντεχειροτόνησεν ἄν,</l>
<l>τοὺς ἀλφιταμοιβοὺς τοῖς ἀπόροις τρεῖς χοίνικας</l>
<l n="425">δεῖπνον παρέχειν ἅπασιν ἢ κλάειν μακρά,</l>
<l>ἵνα τοῦτʼ ἀπέλαυσαν Ναυσικύδους τἀγαθόν.</l>
</sp>
<sp>
<speaker>Χρέμης</speaker>
<l>μετὰ τοῦτο τοίνυν εὐπρεπὴς νεανίας</l>
<l>λευκός τις ἀνεπήδησʼ ὅμοιος Νικίᾳ</l>
<l>δημηγορήσων, κἀπεχείρησεν λέγειν</l>
<l n="430">ὡς χρὴ παραδοῦναι ταῖς γυναιξὶ τὴν πόλιν.</l>
<l>εἶτʼ ἐθορύβησαν κἀνέκραγον ὡς εὖ λέγοι,</l>
<l>τὸ σκυτοτομικὸν πλῆθος, οἱ δʼ ἐκ τῶν ἀγρῶν</l>
<l>ἀνεβορβόρυξαν.</l>
</sp>
<sp>
<speaker>Βλέπυρος</speaker>
<l>νοῦν γὰρ εἶχον νὴ Δία.<milestone ed="p" n="434" unit="card"/>
</l>
</sp>
<sp>
<speaker>Χρέμης</speaker>
<l>ἀλλʼ ἦσαν ἥττους· ὁ δὲ κατεῖχε τῇ βοῇ,</l>
<l n="435">τὰς μὲν γυναῖκας πόλλʼ ἀγαθὰ λέγων, σὲ δὲ</l>
<l>πολλὰ κακά.</l>
</sp>
<sp>
<speaker>Βλέπυρος</speaker>
<l>καὶ τί εἶπε;
</l>
</sp>
<sp>
<speaker>Χρέμης</speaker>
<l>πρῶτον μέν σʼ ἔφη</l>
<l>εἶναι πανοῦργον.</l>
</sp>
<sp>
<speaker>Βλέπυρος</speaker>
<l>καὶ σέ;
</l>
</sp>
<sp>
<speaker>Χρέμης</speaker>
<l>μή πω τοῦτʼ ἔρῃ.</l>
<l>κἄπειτα κλέπτην.</l>
</sp>
<sp>
<speaker>Βλέπυρος</speaker>
<l>ἐμὲ μόνον;
</l>
</sp>
<sp>
<speaker>Χρέμης</speaker>
<l>καὶ νὴ Δία</l>
<l>καὶ συκοφάντην.</l>
</sp>
<sp>
<speaker>Βλέπυρος</speaker>
<l>ἐμὲ μόνον;
</l>
</sp>
<sp>
<speaker>Χρέμης</speaker>
<l>καὶ νὴ Δία</l>
<l n="440">τωνδὶ τὸ πλῆθος.</l>
</sp>
<sp>
<speaker>Βλέπυρος</speaker>
<l>τίς δὲ τοῦτʼ ἄλλως λέγει;
</l>
</sp>
<sp>
<speaker>Χορὸς</speaker>
<l>γυναῖκα δʼ εἶναι πρᾶγμʼ ἔφη νουβυστικὸν</l>
<l>καὶ χρηματοποιόν· κοὔτε τἀπόρρητʼ ἔφη</l>
<l>ἐκ Θεσμοφόροιν ἑκάστοτʼ αὐτὰς ἐκφέρειν,</l>
<l>σὲ δὲ κἀμὲ βουλεύοντε τοῦτο δρᾶν ἀεί.</l>
</sp>
<sp>
<speaker>Βλέπυρος</speaker>
<l n="445">καὶ νὴ τὸν Ἑρμῆν τοῦτό γʼ οὐκ ἐψεύσατο.</l>
</sp>
<sp>
<speaker>Χρέμης</speaker>
<l>ἔπειτα συμβάλλειν πρὸς ἀλλήλας ἔφη</l>
<l>ἱμάτια χρυσίʼ ἀργύριον ἐκπώματα</l>
<l>μόνας μόναις, οὐ μαρτύρων ἐναντίον,</l>
<l>καὶ ταῦτʼ ἀποφέρειν πάντα κοὐκ ἀποστερεῖν,</l>
<l n="450">ἡμῶν δὲ τοὺς πολλοὺς ἔφασκε τοῦτο δρᾶν.</l>
</sp>
<sp>
<speaker>Βλέπυρος</speaker>
<l>νὴ τὸν Ποσειδῶ μαρτύρων γʼ ἐναντίον.</l>
</sp>
<sp>
<speaker>Χρέμης</speaker>
<l>οὐ συκοφαντεῖν, οὐ διώκειν, οὐδὲ τὸν</l>
<l>δῆμον καταλύειν, ἀλλὰ πολλὰ κἀγαθά,</l>
<l>ἕτερά τε πλεῖστα τὰς γυναῖκας ηὐλόγει.</l>
</sp>
<sp>
<speaker>Βλέπυρος</speaker>
<l n="455">τί δῆτʼ ἔδοξεν;</l>
</sp>
<sp>
<speaker>Χρέμης</speaker>
<l>ἐπιτρέπειν γε τὴν πόλιν</l>
<l>ταύταις. ἐδόκει γὰρ τοῦτο μόνον ἐν τῇ πόλει</l>
<l>οὔπω γεγενῆσθαι.</l>
</sp>
<sp>
<speaker>Βλέπυρος</speaker>
<l>καὶ δέδοκται;
</l>
</sp>
<sp>
<speaker>Χρέμης</speaker>
<l>φήμʼ ἐγώ.
</l>
</sp>
<sp>
<speaker>Βλέπυρος</speaker>
<l>ἅπαντά τʼ αὐταῖς ἐστι προστεταγμένα</l>
<l>ἃ τοῖσιν ἀστοῖς ἔμελεν;</l>
</sp>
<sp>
<speaker>Χρέμης</speaker>
<l>οὕτω ταῦτʼ ἔχει.
</l>
</sp>
<sp>
<speaker>Βλέπυρος</speaker>
<l n="460">οὐδʼ ἐς δικαστήριον ἄρʼ εἶμʼ ἀλλʼ ἡ γυνή;</l>
</sp>
<sp>
<speaker>Χρέμης</speaker>
<l>οὐδʼ ἔτι σὺ θρέψεις οὓς ἔχεις ἀλλʼ ἡ γυνή.</l>
</sp>
<sp>
<speaker>Βλέπυρος</speaker>
<l>οὐδὲ στένειν τὸν ὄρθρον ἔτι πρᾶγμʼ ἆρά μοι;</l>
</sp>
<sp>
<speaker>Χρέμης</speaker>
<l>μὰ Δίʼ ἀλλὰ ταῖς γυναιξὶ ταῦτʼ ἤδη μέλει·</l>
<l>σὺ δʼ ἀστενακτὶ περδόμενος οἴκοι μενεῖς.</l>
</sp>
<sp>
<speaker>Βλέπυρος</speaker>
<l n="465">ἐκεῖνο δεινὸν τοῖσιν ἡλίκοισι νῷν,</l>
<l>μὴ παραλαβοῦσαι τῆς πόλεως τὰς ἡνίας</l>
<l>ἔπειτʼ ἀναγκάζωσι πρὸς βίαν—</l>
</sp>
<sp>
<speaker>Χρέμης</speaker>
<l>τί δρᾶν;
</l>
</sp>
<sp>
<speaker>Βλέπυρος</speaker>
<l>κινεῖν ἑαυτάς.</l>
</sp>
<sp>
<speaker>Χρέμης</speaker>
<l>ἢν δὲ μὴ δυνώμεθα;
</l>
</sp>
<sp>
<speaker>Βλέπυρος</speaker>
<l>ἄριστον οὐ δώσουσι.</l>
</sp>
<sp>
<speaker>Χρέμης</speaker>
<l>σὺ δέ γε νὴ Δία</l>
<l n="470">δρᾶ ταῦθʼ, ἵνʼ ἀριστᾷς τε καὶ κινῇς ἅμα.</l>
</sp>
<sp>
<speaker>Βλέπυρος</speaker>
<l>τὸ πρὸς βίαν δεινότατον.</l>
</sp>
<sp>
<speaker>Χρέμης</speaker>
<l>ἀλλʼ εἰ τῇ πόλει</l>
<l>τοῦτο ξυνοίσει, ταῦτα χρὴ πάντʼ ἄνδρα δρᾶν.</l>
</sp>
<sp>
<speaker>Βλέπυρος</speaker>
<l>λόγος γέ τοί τις ἔστι τῶν γεραιτέρων,</l>
<l>ἀνόηθʼ ὅσʼ ἂν καὶ μῶρα βουλευσώμεθα,</l>
<l n="475">ἅπαντʼ ἐπὶ τὸ βέλτιον ἡμῖν ξυμφέρειν.</l>
</sp>
<sp>
<speaker>Χρέμης</speaker>
<l>καὶ ξυμφέροι γʼ ὦ πότνια Παλλὰς καὶ θεοί.</l>
<l>ἀλλʼ εἶμι· σὺ δʼ ὑγίαινε.</l>
</sp>
<sp>
<speaker>Βλέπυρος</speaker>
<l>καὶ σύ γʼ ὦ Χρέμης.<milestone ed="p" n="478" unit="card"/>
</l>
</sp>
</div1>
<div1 type="Parodos">
<div2 type="lyric">
<sp>
<speaker>Χορὸς</speaker>
<l>ἔμβα χώρει.</l>
<l>ἆρʼ ἔστι τῶν ἀνδρῶν τις ἡμῖν ὅστις ἐπακολουθεῖ;</l>
<l n="480">στρέφου σκόπει,</l>
<l>φύλαττε σαυτὴν ἀσφαλῶς, πολλοὶ γὰρ οἱ πανοῦργοι,</l>
<l>μή πού τις ἐκ τοὔπισθεν ὢν τὸ σχῆμα καταφυλάξῃ.</l>
<milestone ed="p" n="483" unit="card"/>
</sp>
</div2>
<div2 type="strophe">
<sp>
<speaker>Χορὸς</speaker>
<l>ἀλλʼ ὡς μάλιστα τοῖν ποδοῖν ἐπικτυπῶν βάδιζε·</l>
<l>ἡμῖν δʼ ἂν αἰσχύνην φέροι</l>
<l n="485">πάσαισι παρὰ τοῖς ἀνδράσιν τὸ πρᾶγμα τοῦτʼ ἐλεγχθέν.</l>
<l>πρὸς ταῦτα συστέλλου σεαυτὴν</l>
<l>καὶ περισκοπουμένη</l>
<l>
<add>τἀνθένδε καὶ</add> τἀκεῖσε καὶ</l>
<l>τἀκ δεξιᾶς, μὴ ξυμφορὰ γενήσεται τὸ πρᾶγμα.</l>
<l>ἀλλʼ ἐγκονῶμεν· τοῦ τόπου γὰρ ἐγγύς ἐσμεν ἤδη,</l>
<l n="490">ὅθενπερ εἰς ἐκκλησίαν ὡρμώμεθʼ ἡνίκʼ ᾖμεν·</l>
<l>τὴν δʼ οἰκίαν ἔξεσθʼ ὁρᾶν, ὅθενπερ ἡ στρατηγὸς</l>
<l>ἔσθʼ ἡ τὸ πρᾶγμʼ εὑροῦσʼ ὃ νῦν ἔδοξε τοῖς πολίταις.</l>
<milestone ed="p" n="493" unit="card"/>
</sp>
</div2>
<div2 type="antistrophe">
<sp>
<speaker>Χορὸς</speaker>
<l>ὥστʼ εἰκὸς ἡμᾶς μὴ βραδύνειν ἔστʼ ἐπαναμενούσας</l>
<l>πώγωνας ἐξηρτημένας,</l>
<l n="495">μὴ καὶ τις †ὄψεθʼ ἡμᾶσ† χἠμῶν ἴσως κατείπῃ.</l>
<l>ἀλλʼ εἶα δεῦρʼ ἐπὶ σκιᾶς</l>
<l>ἐλθοῦσα πρὸς τὸ τειχίον</l>
<l>παραβλέπουσα θατέρῳ</l>
<l>πάλιν μετασκεύαζε σαυτὴν αὖθις ἥπερ ἦσθα,</l>
<l n="500">καὶ μὴ βράδυνʼ· ὡς τήνδε καὶ δὴ τὴν στρατηγὸν ἡμῶν</l>
<l>χωροῦσαν ἐξ ἐκκλησίας ὁρῶμεν. ἀλλʼ ἐπείγου</l>
<l>ἅπασα καὶ μίσει σάκον πρὸς τοῖν γνάθοιν ἔχουσα·</l>
<l>χαὖται γὰρ ἥκουσιν πάλαι τὸ σχῆμα τοῦτʼ ἔχουσαι.</l>
<milestone ed="p" n="504" unit="card"/>
</sp>
</div2>
</div1>
<div1 type="Choral">
<sp>
<speaker>Πραξάγορα</speaker>
<l>ταυτὶ μὲν ἡμῖν ὦ γυναῖκες εὐτυχῶς</l>
<l n="505">τὰ πράγματʼ ἐκβέβηκεν ἁβουλεύσαμεν.</l>
<l>ἀλλʼ ὡς τάχιστα πρίν τινʼ ἀνθρώπων ἰδεῖν,</l>
<l>ῥιπτεῖτε χλαίνας, ἐμβὰς ἐκποδὼν ἴτω,</l>
<l>χάλα συναπτοὺς ἡνίας Λακωνικάς,</l>
<l>βακτηρίας ἄφεσθε. καὶ μέντοι σὺ μὲν</l>
<l n="510">ταύτας κατευτρέπιζʼ, ἐγὼ δὲ βούλομαι</l>
<l>εἴσω παρερπύσασα πρὶν τὸν ἄνδρα με</l>
<l>ἰδεῖν, καταθέσθαι θοἰμάτιον αὐτοῦ πάλιν</l>
<l>ὅθενπερ ἔλαβον τἄλλα θʼ ἁξηνεγκάμην.</l>
</sp>
<div2 type="anapests">
<sp>
<speaker>Χορὸς</speaker>
<l>κεῖται <add>καὶ</add> δὴ πάνθʼ ἅπερ εἶπας, σὸν δʼ ἔργον τἄλλα διδάσκειν,</l>
<l n="515">ὅ τί σοι δρῶσαι ξύμφορον ἡμεῖς δόξομεν ὀρθῶς ὑπακούειν.</l>
<l>οὐδεμιᾷ γὰρ δεινοτέρᾳ σου ξυμμείξασʼ οἶδα γυναικί.</l>
</sp>
<sp>
<speaker>Πραξάγορα</speaker>
<l>περιμείνατέ νυν, ἵνα τῆς ἀρχῆς ἣν ἄρτι κεχιεροτόνημαι,</l>
<l>ξυμβούλοισιν πάσαις ὑμῖν χρήσωμαι. καὶ γὰρ ἐκεῖ μοι</l>
<l>ἐν τῷ θορύβῳ καὶ τοῖς δεινοῖς ἀνδρειόταται γεγένησθε.</l>
</sp>
</div2>
<div2 type="iambics">
<sp>
<speaker>Βλέπυρος</speaker>
<l n="520">αὕτη πόθεν ἥκεις Πραξαγόρα;</l>
</sp>
<sp>
<speaker>Πραξάγορα</speaker>
<l>τί δʼ ὦ μέλε</l>
<l>σοὶ τοῦθʼ;</l>
</sp>
<sp>
<speaker>Βλέπυρος</speaker>
<l>ὅ τί μοι τοῦτʼ ἔστιν; ὡς εὐηθικῶς.
</l>
</sp>
<sp>
<speaker>Πραξάγορα</speaker>
<l>οὔτοι παρὰ τοῦ μοιχοῦ γε φήσεις.</l>
</sp>
<sp>
<speaker>Βλέπυρος</speaker>
<l>οὐκ ἴσως</l>
<l>ἑνός γε.</l>
</sp>
<sp>
<speaker>Πραξάγορα</speaker>
<l>καὶ μὴν βασανίσαι τουτί γέ σοι</l>
<l>ἔξεστι.</l>
</sp>
<sp>
<speaker>Βλέπυρος</speaker>
<l>πῶς;
</l>
</sp>
<sp>
<speaker>Πραξάγορα</speaker>
<l>εἰ τῆς κεφαλῆς ὄζω μύρου.
</l>
</sp>
<sp>
<speaker>Βλέπυρος</speaker>
<l n="525">τί δʼ; οὐχὶ βινεῖται γυνὴ κἄνευ μύρου;</l>
</sp>
<sp>
<speaker>Πραξάγορα</speaker>
<l>οὐ δῆτα τάλαν ἔγωγε.</l>
</sp>
<sp>
<speaker>Βλέπυρος</speaker>
<l>πῶς οὖν ὄρθριον</l>
<l>ᾤχου σιωπῇ θοἰμάτιον λαβοῦσά μου;</l>
</sp>
<sp>
<speaker>Πραξάγορα</speaker>
<l>γυνή μέ τις νύκτωρ ἑταίρα καὶ φίλη</l>
<l>μετεπέμψατʼ ὠδίνουσα.</l>
</sp>
<sp>
<speaker>Βλέπυρος</speaker>
<l>κᾆτʼ οὐκ ἦν ἐμοὶ</l>
<l n="530">φράσασαν ἰέναι;</l>
</sp>
<sp>
<speaker>Πραξάγορα</speaker>
<l>τῆς λεχοῦς δʼ οὐ φροντίσαι</l>
<l>οὕτως ἐχούσης ὦνερ;</l>
</sp>
<sp>
<speaker>Βλέπυρος</speaker>
<l>εἰποῦσάν γέ μοι.</l>
<l>ἀλλʼ ἔστιν ἐνταῦθά τι κακόν.</l>
</sp>
<sp>
<speaker>Πραξάγορα</speaker>
<l>μὰ τὼ θεὼ</l>
<l>ἀλλʼ ὥσπερ εἶχον ᾠχόμην· ἐδεῖτο δὲ</l>
<l>ἥπερ μεθῆκέ μʼ ἐξιέναι πάσῃ τέχνῃ.<milestone ed="p" n="535" unit="card"/>
</l>
</sp>
<sp>
<speaker>Βλέπυρος</speaker>
<l n="535">εἶτʼ οὐ τὸ σαυτῆς ἱμάτιον ἐχρῆν σʼ ἔχειν;</l>
<l>ἀλλʼ ἔμʼ ἀποδύσασʼ ἐπιβαλοῦσα τοὔγκυκλον</l>
<l>ᾤχου καταλιποῦσʼ ὡσπερεὶ προκείμενον,</l>
<l>μόνον οὐ στεφανώσασʼ οὐδʼ ἐπιθεῖσα λήκυθον.</l>
</sp>
<sp>
<speaker>Πραξάγορα</speaker>
<l>ψῦχος γὰρ ἦν, ἐγὼ δὲ λεπτὴ κἀσθενής·</l>
<l n="540">ἔπειθʼ ἵνʼ ἀλεαίνοιμι, τοῦτʼ ἠμπεσχόμην·</l>
<l>σὲ δʼ ἐν ἀλέᾳ κατακείμενον καὶ στρώμασιν</l>
<l>κατέλιπον ὦνερ.</l>
</sp>
<sp>
<speaker>Βλέπυρος</speaker>
<l>αἱ δὲ δὴ Λακωνικαὶ</l>
<l>ᾤχοντο μετὰ σοῦ κατὰ τί χἠ βακτηρία;</l>
</sp>
<sp>
<speaker>Πραξάγορα</speaker>
<l>ἵνα θοἰμάτιον σώσαιμι, μεθυπεδησάμην</l>
<l n="545">μιμουμένη σε καὶ κτυποῦσα τοῖν ποδοῖν</l>
<l>καὶ τοὺς λίθους παίουσα τῇ βακτηρίᾳ.</l>
</sp>
<sp>
<speaker>Βλέπυρος</speaker>
<l>οἶσθʼ οὖν ἀπολωλεκυῖα πυρῶν ἑκτέα,</l>
<l>ὃν χρῆν ἔμʼ ἐξ ἐκκλησίας εἰληφέναι;</l>
</sp>
<sp>
<speaker>Πραξάγορα</speaker>
<l>μὴ φροντίσῃς· ἄρρεν γὰρ ἔτεκε παιδίον.</l>
</sp>
<sp>
<speaker>Βλέπυρος</speaker>
<l n="550">ἡκκλησία;</l>
</sp>
<sp>
<speaker>Πραξάγορα</speaker>
<l>μὰ Δίʼ ἀλλʼ ἐφʼ ἣν ἐγᾠχόμην.</l>
<l>ἀτὰρ γεγένηται;</l>
</sp>
<sp>
<speaker>Βλέπυρος</speaker>
<l>ναὶ μὰ Δίʼ.  οὐκ ᾔδησθά με</l>
<l>φράσαντά σοι χθές;</l>
</sp>
<sp>
<speaker>Πραξάγορα</speaker>
<l>ἄρτι γʼ ἀναμιμνῄσκομαι.
</l>
</sp>
<sp>
<speaker>Βλέπυρος</speaker>
<l>οὐδʼ ἄρα τὰ δόξαντʼ οἶσθα;</l>
</sp>
<sp>
<speaker>Πραξάγορα</speaker>
<l>μὰ Δί ἐγὼ μὲν οὔ.
</l>
</sp>
<sp>
<speaker>Βλέπυρος</speaker>
<l>κάθησο τοίνυν σηπίας μασωμένη.</l>
<l n="555">ὑμῖν δέ φασι παραδεδόσθαι τὴν πόλιν.</l>
</sp>
<sp>
<speaker>Πραξάγορα</speaker>
<l>τί δρᾶν; ὑφαίνειν;</l>
</sp>
<sp>
<speaker>Βλέπυρος</speaker>
<l>οὐ μὰ Δίʼ ἀλλʼ ἄρχειν.
</l>
</sp>
<sp>
<speaker>Πραξάγορα</speaker>
<l>τίνων;
</l>
</sp>
<sp>
<speaker>Βλέπυρος</speaker>
<l>ἁπαξαπάντων τῶν κατὰ πόλιν πραγμάτων.</l>
</sp>
<sp>
<speaker>Πραξάγορα</speaker>
<l>νὴ τὴν Ἀφροδίτην μακαρία γʼ ἄρ ἡ πόλις</l>
<l>ἔσται τὸ λοιπόν.</l>
</sp>
<sp>
<speaker>Βλέπυρος</speaker>
<l>κατὰ τί;
</l>
</sp>
<sp>
<speaker>Πραξάγορα</speaker>
<l>πολλῶν οὕνεκα.</l>
<l n="560">οὐ γὰρ ἔτι τοῖς τολμῶσιν αὐτὴν αἰσχρὰ δρᾶν</l>
<l>ἔσται τὸ λοιπόν, οὐδαμοῦ δὲ μαρτυρεῖν,</l>
<l>οὐ συκοφαντεῖν—</l>
</sp>
<sp>
<speaker>Βλέπυρος</speaker>
<l>μηδαμῶς πρὸς τῶν θεῶν</l>
<l>τουτὶ ποιήσῃς μηδʼ ἀφέλῃ μου τὸν βίον.</l>
</sp>
<sp>
<speaker>Ἀνήρ</speaker>
<l>ὦ δαιμόνιʼ ἀνδρῶν τὴν γυναῖκʼ ἔα λέγειν.</l>
</sp>
<sp>
<speaker>Πραξάγορα</speaker>
<l n="565">μὴ λωποδυτῆσαι, μὴ φθονεῖν τοῖς πλησίον,</l>
<l>μὴ γυμνὸν εἶναι μὴ πένητα μηδένα,</l>
<l>μὴ λοιδορεῖσθαι, μὴ ʼνεχυραζόμενον φέρειν.</l>
</sp>
<sp>
<speaker>Ἀνήρ</speaker>
<l>νὴ τὸν Ποσειδῶ μεγάλα γʼ, εἰ μὴ ψεύσεται.</l>
</sp>
<sp>
<speaker>Πραξάγορα</speaker>
<l>ἀλλʼ ἀποφανῶ τοῦθʼ, ὥστε σέ τέ μοι μαρτυρεῖν</l>
<l n="570">καὶ τοῦτον αὐτὸν μηδὲν ἀντειπεῖν ἐμοι.</l>
<milestone ed="p" n="571" unit="card"/>
</sp>
</div2>
</div1>
<div1 type="Agon">
<div2 type="strophe">
<sp>
<speaker>Χορὸς</speaker>
<l>νῦν δὴ δεῖ σε πυκνὴν φρένα καὶ φιλόσοφον ἐγείρειν</l>
<l>φροντίδʼ ἐπισταμένην</l>
<l>ταῖσι φίλαισιν ἀμύνειν.</l>
<l>καινὴ γὰρ ἐπʼ εὐτυχίαισιν</l>
<l>ἔρχεται γλώττης ἐπίνοια πολίτην</l>
<l n="575">δῆμον ἐπαγλαϊοῦσα</l>
<l>μυρίαισιν ὠφελίαισι βίου· δηλοῦν δʼ ὅ τί περ δύνασαι</l>
<l>καιρός.</l>
<l>δεῖται γάρ τοι σοφοῦ τινος ἐξευρήματος ἡ πόλις ἡμῶν.</l>
<l>ἀλλὰ πέραινε μόνον</l>
<l>μήτε δεδραμένα μήτʼ εἰρημένα πω πρότερον·</l>
<l n="580">μισοῦσι γὰρ ἢν τὰ παλαιὰ πολλάκις θεῶνται.<milestone ed="p" n="581" unit="card"/>
</l>
</sp>
</div2>
<div2 type="katakeleusmenos">
<sp>
<speaker>Χορὸς</speaker>
<l>ἀλλʼ οὐ μέλλειν, ἀλλʼ ἅπτεσθαι καὶ δὴ χρῆν ταῖς διανοίαις,</l>
<l>ὡς τὸ ταχύνειν χαρίτων μετέχει πλεῖστον παρὰ τοῖσι θεαταῖς.<milestone ed="p" n="583" unit="card"/>
</l>
</sp>
</div2>
<div2 type="epirrheme">
<sp>
<speaker>Πραξάγορα</speaker>
<l>καὶ μὴν ὅτι μὲν χρηστὰ διδάξω πιστεύω· τοὺς δὲ θεατάς,</l>
<l>εἰ καινοτομεῖν ἐθελήσουσιν καὶ μὴ τοῖς ἠθάσι λίαν</l>
<l n="585">τοῖς τʼ ἀρχαίοις ἐνδιατρίβειν, τοῦτʼ ἔσθʼ ὃ μάλιστα δέδοικα.</l>
</sp>
<sp>
<speaker>Βλέπυρος</speaker>
<l>περὶ μὲν τοίνυν τοῦ καινοτομεῖν μὴ δείσῃς· τοῦτο γὰρ ἡμῖν</l>
<l>δρᾶν ἀντʼ ἄλλης ἀρχῆς ἐστιν, τῶν δʼ ἀρχαίων ἀμελῆσαι.</l>
</sp>
<sp>
<speaker>Πραξάγορα</speaker>
<l>μή νυν πρότερον μηδεὶς ὑμῶν ἀντείπῃ μηδʼ ὑποκρούσῃ,</l>
<l>πρὶν ἐπίστασθαι τὴν ἐπίνοιαν καὶ τοῦ φράζοντος ἀκοῦσαι.</l>
<l n="590">κοινωνεῖν γὰρ πάντας φήσω χρῆναι πάντων μετέχοντας</l>
<l>κἀκ ταὐτοῦ ζῆν, καὶ μὴ τὸν μὲν πλουτεῖν, τὸν δʼ ἄθλιον εἶναι,</l>
<l>μηδὲ γεωργεῖν τὸν μὲν πολλήν, τῷ δʼ εἶναι μηδὲ ταφῆναι,</l>
<l>μηδʼ ἀνδραπόδοις τὸν μὲν χρῆσθαι πολλοῖς, τὸν δʼ οὐδʼ ἀκολούθῳ·</l>
<l>ἀλλʼ ἕνα ποιῶ κοινὸν πᾶσιν βίοτον καὶ τοῦτον ὅμοιον.</l>
</sp>
<sp>
<speaker>Βλέπυρος</speaker>
<l n="595">πῶς οὖν ἔσται κοινὸς ἅπασιν;</l>
</sp>
<sp>
<speaker>Πραξάγορα</speaker>
<l>κατέδει πέλεθον πρότερός μου.
</l>
</sp>
<sp>
<speaker>Βλέπυρος</speaker>
<l>καὶ τῶν πελέθων κοινωνοῦμεν;</l>
</sp>
<sp>
<speaker>Πραξάγορα</speaker>
<l>μὰ Δίʼ ἀλλʼ ἔφθης μʼ ὑποκρούσας.</l>
<l>τοῦτο γὰρ ἤμελλον ἐγὼ λέξειν· τὴν γῆν πρώτιστα ποιήσω</l>
<l>κοινὴν πάντων καὶ τἀργύριον καὶ τἄλλʼ ὁπόσʼ ἐστὶν ἑκάστῳ.</l>
<l>εἶτʼ ἀπὸ τούτων κοινῶν ὄντων ἡμεῖς βοσκήσομεν ὑμᾶς</l>
<l n="600">ταμιευόμεναι καὶ φειδόμεναι καὶ τὴν γνώμην προσέχουσαι.</l>
</sp>
<sp>
<speaker>Βλέπυρος</speaker>
<l>πῶς οὖν ὅστις μὴ κέκτηται γῆν ἡμῶν, ἀργύριον δὲ</l>
<l>καὶ Δαρεικοὺς ἀφανῆ πλοῦτον;</l>
</sp>
<sp>
<speaker>Πραξάγορα</speaker>
<l>τοῦτʼ ἐς τὸ μέσον καταθήσει.</l>
<l>καὶ μὴ καταθεὶς ψευδορκήσει.</l>
</sp>
<sp>
<speaker>Βλέπυρος</speaker>
<l>κἀκτήσατο γὰρ διὰ τοῦτο.</l>
<milestone ed="p" n="604" unit="card"/>
</sp>
<sp>
<speaker>Πραξάγορα</speaker>
<l>ἀλλʼ οὐδέν τοι χρήσιμον ἔσται πάντως αὐτῷ.</l>
</sp>
<sp>
<speaker>Βλέπυρος</speaker>
<l>κατὰ δὴ τί;
</l>
</sp>
<sp>
<speaker>Πραξάγορα</speaker>
<l n="605">οὐδεὶς οὐδὲν πενίᾳ δράσει· πάντα γὰρ ἕξουσιν ἅπαντες,</l>
<l>ἄρτους τεμάχη μάζας χλαίνας οἶνον στεφάνους ἐρεβίνθους.</l>
<l>ὥστε τί κέρδος μὴ καταθεῖναι; σὺ γὰρ ἐξευρὼν ἀπόδειξον.</l>
</sp>
<sp>
<speaker>Βλέπυρος</speaker>
<l>οὔκουν καὶ νῦν οὗτοι μᾶλλον κλέπτουσʼ οἷς ταῦτα πάρεστιν;</l>
</sp>
<sp>
<speaker>Πραξάγορα</speaker>
<l>πρότερόν γʼ ὦταῖρʼ ὅτε τοῖσι νόμοις διεχρώμεθα τοῖς προτέροισιν·</l>
<l n="610">νῦν δʼ ἔσται γὰρ βίος ἐκ κοινοῦ, τί τὸ κέρδος μὴ καταθεῖναι;</l>
</sp>
<sp>
<speaker>Βλέπυρος</speaker>
<l>ἢν μείρακʼ ἰδὼν ἐπιθυμήσῃ καὶ βούληται σκαλαθῦραι,</l>
<l>ἕξει τούτων ἀφελὼν δοῦναι, τῶν ἐκ κοινοῦ δὲ μεθέξει</l>
<l>ξυγκαταδαρθών.</l>
</sp>
<sp>
<speaker>Πραξάγορα</speaker>
<l>ἀλλʼ ἐξέσται προῖκʼ αὐτῷ ξυγκαταδαρθεῖν.</l>
<l>καὶ ταύτας γὰρ κοινὰς ποιῶ τοῖς ἀνδράσι συγκατακεῖσθαι</l>
<l n="615">καὶ παιδοποιεῖν τῷ βουλομένῳ.</l>
</sp>
<sp>
<speaker>Βλέπυρος</speaker>
<l>πῶς οὖν οὐ πάντες ἴασιν</l>
<l>ἐπὶ τὴν ὡραιοτάτην αὐτῶν καὶ ζητήσουσιν ἐρείδειν;</l>
</sp>
<sp>
<speaker>Πραξάγορα</speaker>
<l>αἱ φαυλότεραι καὶ σιμότεραι παρὰ τὰς σεμνὰς καθεδοῦνται·</l>
<l>κᾆτʼ ἢν ταύτης ἐπιθυμήσῃ, τὴν αἰσχρὰν πρῶθʼ ὑποκρούσει.</l>
</sp>
<sp>
<speaker>Βλέπυρος</speaker>
<l>καὶ πῶς ἡμᾶς τοὺς πρεσβύτας, ἢν ταῖς αἰσχραῖσι συνῶμεν,</l>
<l n="620">οὐκ ἐπιλείψει τὸ πέος πρότερον πρὶν ἐκεῖσʼ οἷ φῂς ἀφικέσθαι;</l>
</sp>
<sp>
<speaker>Πραξάγορα</speaker>
<l>οὐχὶ μαχοῦνται· περὶ σοῦ θάρρει· μὴ δείσῃς· οὐχὶ μαχοῦνται.</l>
</sp>
<sp>
<speaker>Βλέπυρος</speaker>
<l>περὶ τοῦ;</l>
</sp>
<sp>
<speaker>Πραξάγορα</speaker>
<l>τοῦ μὴ ξυγκαταδαρθεῖν. καὶ σοὶ τοιοῦτον ὑπάρχει.
</l>
</sp>
<sp>
<speaker>Βλέπυρος</speaker>
<l>τὸ μὲν ὑμέτερον γνώμην τινʼ ἔχει· προβεβούλευται γάρ, ὅπως ἂν</l>
<l>μηδεμιᾶς ᾖ τρύπημα κενόν· τὸ δὲ τῶν ἀνδρῶν τί ποιήσει;</l>
<l n="625">φεύξονται γὰρ τοὺς αἰσχίους, ἐπὶ τοὺς δὲ καλοὺς βαδιοῦνται.</l>
</sp>
<sp>
<speaker>Πραξάγορα</speaker>
<l>ἀλλὰ φυλάξουσʼ οἱ φαυλότεροι τοὺς καλλίους ἀπιόντας</l>
<l>ἀπὸ τοῦ δείπνου καὶ τηρήσουσʼ ἐπὶ τοῖσιν δημοσίοισιν·</l>
<l>κοὐκ ἐξέσται παρὰ τοῖσι καλοῖς <add>καὶ τοῖς μεγάλοις</add> καταδαρθεῖν</l>
<l>ταῖσι γυναιξὶ πρὶν <add>ἂν</add> τοῖς αἰσχροῖς καὶ τοῖς μικροῖς χαρίσωνται.</l>
</sp>
<sp>
<speaker>Βλέπυρος</speaker>
<l n="630">ἡ Λυσικράτους ἄρα νυνὶ ῥὶς ἴσα τοῖσι καλοῖσι φρονήσει.</l>
</sp>
<sp>
<speaker>Πραξάγορα</speaker>
<l>νὴ τὸν Ἀπόλλω καὶ δημοτική γʼ ἡ γνώμη καὶ καταχήνη</l>
<l>τῶν σεμνοτέρων ἔσται πολλὴ καὶ τῶν σφραγῖδας ἐχόντων,</l>
<l>ὅταν ἐμβάδʼ ἔχων εἴπῃ πρότερος, ‘παραχώρει κᾆτʼ ἐπιτήρει,</l>
<l>ὅταν ἤδη ʼγὼ διαπραξάμενος παραδῶ σοι δευτεριάζειν.’</l>
<milestone ed="p" n="635" unit="card"/>
</sp>
<sp>
<speaker>Βλέπυρος</speaker>
<l n="635">πῶς οὖν οὕτω ζώντων ἡμῶν τοὺς αὑτοῦ παῖδας ἕκαστος</l>
<l>ἔσται δυνατὸς διαγιγνώσκειν;</l>
</sp>
<sp>
<speaker>Πραξάγορα</speaker>
<l>τί δὲ δεῖ; πατέρας <add>γὰρ</add> ἅπαντας</l>
<l>τοὺς πρεσβυτέρους αὑτῶν εἶναι τοῖσι χρόνοισιν νομιοῦσιν.</l>
</sp>
<sp>
<speaker>Βλέπυρος</speaker>
<l>οὐκοῦν ἄγξουσʼ εὖ καὶ χρηστῶς ἑξῆς τὸν πάντα γέροντα</l>
<l>διὰ τὴν ἄγνοιαν, ἐπεὶ καὶ νῦν γιγνώσκοντες πατέρʼ ὄντα</l>
<l n="640">ἄγχουσι. τί δῆθʼ ὅταν ἀγνὼς ᾖ; πῶς οὐ τότε κἀπιχεσοῦνται;</l>
</sp>
<sp>
<speaker>Πραξάγορα</speaker>
<l>ἀλλʼ ὁ παρεστὼς οὐκ ἐπιτρέψει· τότε δʼ αὐτοῖς οὐκ ἔμελʼ οὐδὲν</l>
<l>τῶν ἀλλοτρίων ὅστις τύπτοι· νῦν δʼ ἢν πληγέντος ἀκούσῃ,</l>
<l>μὴ αὐτὸν ἐκεῖνον τύπτῃ δεδιὼς τοῖς δρῶσιν τοῦτο μαχεῖται.</l>
</sp>
<sp>
<speaker>Βλέπυρος</speaker>
<l>τὰ μὲν ἄλλα λέγεις οὐδὲν σκαιῶς· εἰ δὲ προσελθὼν Ἐπίκουρος</l>
<l n="645">ἢ Λευκολόφας πάππαν με καλεῖ, τοῦτʼ ἤδη δεινὸν ἀκοῦσαι.</l>
</sp>
<sp>
<speaker>Πραξάγορα</speaker>
<l>πολὺ μέντοι δεινότερον τούτου τοῦ πράγματός ἐστι,</l>
</sp>
<sp>
<speaker>Βλέπυρος</speaker>
<l>τὸ ποῖον;
</l>
</sp>
<sp>
<speaker>Πραξάγορα</speaker>
<l>εἴ σε φιλήσειεν Ἀρίστυλλος φάσκων αὑτοῦ πατέρʼ εἶναι.</l>
</sp>
<sp>
<speaker>Βλέπυρος</speaker>
<l>οἰμώζοι γʼ ἂν καὶ κωκύοι.</l>
</sp>
<sp>
<speaker>Πραξάγορα</speaker>
<l>σὺ δέ γʼ ὄζοις ἂν καλαμίνθης,</l>
<l>ἀλλʼ οὗτος μὲν πρότερον γέγονεν πρὶν τὸ ψήφισμα γενέσθαι,</l>
<l n="650">ὥστʼ οὐχὶ δέος μή σε φιλήσῃ.</l>
</sp>
<sp>
<speaker>Βλέπυρος</speaker>
<l>δεινὸν μέντἂν ἐπεπόνθη.</l>
<l>τὴν γῆν δὲ τίς ἔσθʼ ὁ γεωργήσων;</l>
</sp>
<sp>
<speaker>Πραξάγορα</speaker>
<l>οἱ δοῦλοι. σοὶ δὲ μελήσει,</l>
<l>ὅταν ᾖ δεκάπουν τὸ στοιχεῖον, λιπαρὸν χωρεῖν ἐπὶ δεῖπνον.</l>
</sp>
<sp>
<speaker>Βλέπυρος</speaker>
<l>περὶ δʼ ἱματίων τίς πόρος ἔσται; καὶ γὰρ τοῦτʼ ἔστιν ἐρέσθαι.</l>
</sp>
<sp>
<speaker>Πραξάγορα</speaker>
<l>τὰ μὲν ὄνθʼ ὑμῖν πρῶτον ὑπάρξει, τὰ δὲ λοίφʼ ἡμεῖς ὑφανοῦμεν.</l>
</sp>
<sp>
<speaker>Βλέπυρος</speaker>
<l n="655">ἓν ἔτι ζητῶ· πῶς ἤν τις ὄφλῃ παρὰ τοῖς ἄρχουσι δίκην τῳ,</l>
<l>πόθεν ἐκτείσει ταύτην; οὐ γὰρ τῶν κοινῶν γʼ ἐστὶ δίκαιον.</l>
</sp>
<sp>
<speaker>Πραξάγορα</speaker>
<l>ἀλλʼ οὐδὲ δίκαι πρῶτον ἔσονται.</l>
</sp>
<sp>
<speaker>Βλέπυρος</speaker>
<l>τουτὶ τοὔπος σʼ ἐπιτρίψει.
</l>
</sp>
<sp>
<speaker>Πραξάγορα</speaker>
<l>κἀγὼ ταύτην γνώμην ἐθέμην· τοῦ γὰρ τάλαν οὕνεκʼ ἔσονται;</l>
</sp>
<sp>
<speaker>Βλέπυρος</speaker>
<l>πολλῶν οὕνεκα νὴ τὸν Ἀπόλλω· πρῶτον δʼ ἑνὸς οὕνεκα δήπου,</l>
<l n="660">ἤν τις ὀφείλων ἐξαρνῆται.</l>
</sp>
<sp>
<speaker>Πραξάγορα</speaker>
<l>πόθεν οὖν ἐδάνεισʼ ὁ δανείσας</l>
<l>ἐν τῷ κοινῷ πάντων ὄντων; κλέπτων δήπουʼ στʼ ἐπίδηλος.</l>
</sp>
<sp>
<speaker>Βλέπυρος</speaker>
<l>νὴ τὴν Δήμητρʼ εὖ γε διδάσκεις. τουτὶ τοίνυν φρασάτω μοι,</l>
<l>τῆς αἰκείας οἱ τύπτοντες πόθεν ἐκτείσουσιν, ἐπειδὰν</l>
<l>εὐωχηθέντες ὑβρίζωσιν; τοῦτο γὰρ οἶμαί σʼ ἀπορήσειν.</l>
</sp>
<sp>
<speaker>Πραξάγορα</speaker>
<l n="665">ἀπὸ τῆς μάζης ἧς σιτεῖται· ταύτης γὰρ ὅταν τις ἀφαιρῇ,</l>
<l>οὐχ ὑβριεῖται φαύλως οὕτως αὖθις τῇ γαστρὶ κολασθείς.</l>
<milestone ed="p" n="667" unit="card"/>
</sp>
<sp>
<speaker>Βλέπυρος</speaker>
<l>οὐδʼ αὖ κλέπτης οὐδεὶς ἔσται;</l>
</sp>
<sp>
<speaker>Πραξάγορα</speaker>
<l>πῶς γὰρ κλέψει μετὸν αὐτῷ;
</l>
</sp>
<sp>
<speaker>Βλέπυρος</speaker>
<l>οὐδʼ ἀποδύσουσʼ ἄρα τῶν νυκτῶν;</l>
</sp>
<sp>
<speaker>Πραξάγορα</speaker>
<l>οὐκ ἢν οἴκοι γε καθεύδῃς,</l>
<l>οὐδʼ ἤν γε θύραζʼ ὥσπερ πρότερον· βίοτος γὰρ πᾶσιν ὑπάρξει.</l>
<l n="670">ἢν δʼ ἀποδύῃ γʼ, αὐτὸς δώσει. τί γὰρ αὐτῷ πρᾶγμα μάχεσθαι;</l>
<l>ἔτερον γὰρ ἰὼν ἐκ τοῦ κοινοῦ κρεῖττον ἐκείνου κομιεῖται.</l>
</sp>
<sp>
<speaker>Βλέπυρος</speaker>
<l>οὐδὲ κυβεύσουσʼ ἆρʼ ἄνθρωποι;</l>
</sp>
<sp>
<speaker>Πραξάγορα</speaker>
<l>περὶ τοῦ γὰρ τοῦτο ποιήσει;
</l>
</sp>
<sp>
<speaker>Βλέπυρος</speaker>
<l>τὴν δὲ δίαιταν τίνα ποιήσεις;</l>
</sp>
<sp>
<speaker>Πραξάγορα</speaker>
<l>κοινὴν πᾶσιν. τὸ γὰρ ἄστυ</l>
<l>μίαν οἴκησίν φημι ποιήσειν συρρήξασʼ εἰς ἓν ἅπαντα,</l>
<l n="675">ὥστε βαδίζειν ὡς ἀλλήλους.</l>
</sp>
<sp>
<speaker>Βλέπυρος</speaker>
<l>τὸ δὲ δεῖπνον ποῦ παραθήσεις;
</l>
</sp>
<sp>
<speaker>Πραξάγορα</speaker>
<l>τὰ δικαστήρια καὶ τὰς στοιὰς ἀνδρῶνας πάντα ποιήσω.</l>
</sp>
<sp>
<speaker>Βλέπυρος</speaker>
<l>τὸ δὲ βῆμα τί σοι χρήσιμον ἔσται;</l>
</sp>
<sp>
<speaker>Πραξάγορα</speaker>
<l>τοὺς κρατῆρας καταθήσω</l>
<l>καὶ τὰς ὑδρίας, καὶ ῥαψῳδεῖν ἔσται τοῖς παιδαρίοισιν</l>
<l>τοὺς ἀνδρείους ἐν τῷ πολέμῳ, κεἴ τις δειλὸς γεγένηται,</l>
<l n="680">ἵνα μὴ δειπνῶσʼ αἰσχυνόμενοι.</l>
</sp>
<sp>
<speaker>Βλέπυρος</speaker>
<l>νὴ τὸν Ἀπόλλω χάριέν γε.</l>
<l>τὰ δὲ κληρωτήρια ποῖ τρέψεις;</l>
</sp>
<sp>
<speaker>Πραξάγορα</speaker>
<l>εἰς τὴν ἀγορὰν καταθήσω·</l>
<l>κᾆτα στήσασα παρʼ Ἁρμοδίῳ κληρώσω πάντας, ἕως ἂν</l>
<l>εἰδὼς ὁ λαχὼν ἀπίῃ χαίρων ἐν ὁποίῳ γράμματι δειπνεῖ·</l>
<l>και κηρύξει τοὺς ἐκ τοῦ βῆτʼ ἐπὶ τὴν στοιὰν ἀκολουθεῖν</l>
<l n="685">τὴν βασίλειον δειπνήσοντας· τὸ δὲ θῆτʼ ἐς τὴν παρὰ ταύτην,</l>
<l>τοὺς δʼ ἐκ τοῦ κάππʼ ἐς τὴν στοιὰν χωρεῖν τὴν ἀλφιτόπωλιν.</l>
</sp>
<sp>
<speaker>Βλέπυρος</speaker>
<l>ἵνα κάπτωσιν;</l>
</sp>
<sp>
<speaker>Πραξάγορα</speaker>
<l>μὰ Δίʼ ἀλλʼ ἵνʼ ἐκεῖ δειπνῶσιν.
</l>
</sp>
<sp>
<speaker>Βλέπυρος</speaker>
<l>ὅτῳ δὲ τὸ γράμμα</l>
<l>μὴ ʼξελκυσθῇ καθʼ ὃ δειπνήσει, τούτους ἀπελῶσιν ἅπαντες.</l>
</sp>
</div2>
<div2 type="pnigos">
<sp>
<speaker>Πραξάγορα</speaker>
<l>ἀλλʼ οὐκ ἔσται τοῦτο παρʼ ἡμῖν·</l>
<l n="690">πᾶσι γὰρ ἄφθονα πάντα παρέξομεν,</l>
<l>ὥστε μεθυσθεὶς αὐτῷ στεφάνῳ</l>
<l>πᾶς τις ἄπεισιν τὴν δᾷδα λαβών.</l>
<l>αἱ δὲ γυναῖκες κατὰ τὰς διόδους</l>
<l>προσπίπτουσαι τοῖς ἀπὸ δείπνου</l>
<l n="695">τάδε λέξουσιν· ‘δεῦρο παρʼ ἡμᾶς·</l>
<l>ἐνθάδε μεῖράξ ἐσθʼ ὡραία.’</l>
<l>
<q direct="unspecified">παρʼ ἐμοὶ δʼ ἑτέρα</q>
</l>
<l>φήσει τις ἄνωθʼ ἐξ ὑπερῴου,</l>
<l>‘καὶ καλλίστη καὶ λευκοτάτη·</l>
<l n="700">πρότερον μέντοι δεῖ σε καθεύδειν</l>
<l>αὐτῆς παρʼ ἐμοί.’</l>
<l>τοῖς εὐπρεπέσιν δʼ ἀκολουθοῦντες</l>
<l>καὶ μειρακίοις οἱ φαυλότεροι</l>
<l>τοιάδʼ ἐροῦσιν· ‘ποῖ θεῖς οὗτος;</l>
<l>πάντως οὐδὲν δράσεις ἐλθών·</l>
<l n="705">τοῖς γὰρ σιμοῖς καὶ τοῖς αἰσχροῖς</l>
<l>ἐψήφισται προτέροις βινεῖν,</l>
<l>ὑμᾶς δὲ τέως θρῖα λαβόντας</l>
<l>διφόρου συκῆς</l>
<l>ἐν τοῖς προθύροισι δέφεσθαι.’</l>
</sp>
<sp>
<speaker>Πραξάγορα</speaker>
<l n="710">φέρε νυν φράσον μοι, ταῦτʼ ἀρέσκει σφῷν;</l>
</sp>
<sp>
<speaker>Βλέπυρος</speaker>
<l>πάνυ.</l>
<milestone ed="p" n="711" unit="card"/>
</sp>
<sp>
<speaker>Πραξάγορα</speaker>
<l>βαδιστέον τἄρʼ ἐστὶν εἰς ἀγορὰν ἐμοί,</l>
<l>ἵνʼ ἀποδέχωμαι τὰ προσιόντα χρήματα,</l>
<l>λαβοῦσα κηρύκαιναν εὔφωνόν τινα.</l>
<l>ἐμὲ γὰρ ἀνάγκη ταῦτα δρᾶν ᾑρημένην</l>
<l n="715">ἄρχειν, καταστῆσαί τε τὰ ξυσσίτια,</l>
<l>ὅπως ἂν εὐωχῆσθε πρῶτον τήμερον.</l>
</sp>
<sp>
<speaker>Βλέπυρος</speaker>
<l>ἤδη γὰρ εὐωχησόμεσθα;</l>
</sp>
<sp>
<speaker>Πραξάγορα</speaker>
<l>φήμʼ ἐγώ.</l>
<l>ἔπειτα τὰς πόρνας καταπαῦσαι βούλομαι</l>
<l>ἁπαξαπάσας.</l>
</sp>
<sp>
<speaker>Βλέπυρος</speaker>
<l>ἵνα τί;
</l>
</sp>
<sp>
<speaker>Πραξάγορα</speaker>
<l>δῆλον τουτογί·</l>
<l n="720">ἵνα τῶν νέων ἔχωσιν αὗται τὰς ἀκμάς.</l>
<l>καὶ τάς γε δούλας οὐχὶ δεῖ κοσμουμένας</l>
<l>τὴν τῶν ἐλευθέρων ὑφαρπάζειν Κύπριν,</l>
<l>ἀλλὰ παρὰ τοῖς δούλοισι κοιμᾶσθαι μόνον</l>
<l>κατωνάκην τὸν χοῖρον ἀποτετιλμένας.</l>
</sp>
<sp>
<speaker>Βλέπυρος</speaker>
<l n="725">φέρε νυν ἐγώ σοι παρακολουθῶ πλησίον,</l>
<l>ἵνʼ ἀποβλέπωμαι καὶ λέγωσί μοι ταδί,</l>
<l>τὸν τῆς στρατηγοῦ τοῦτον οὐ θαυμάζετε;</l>
</sp>
<sp>
<speaker>Ἀνὴρ Α</speaker>
<l>ἐγὼ δʼ ἵνʼ εἰς ἀγοράν γε τὰ σκεύη φέρω,</l>
<l>προχειριοῦμαι κἀξετάσω τὴν οὐσίαν.</l>
</sp>
<stage>Χοροῦ</stage>
</div2>
</div1>
<div1 type="Episode">
<sp>
<speaker>Ἀνὴρ Α</speaker>
<l n="730">χώρει σὺ δεῦρο κιναχύρα καλὴ καλῶς</l>
<l>τῶν χρημάτων θύραζε πρώτη τῶν ἐμῶν,</l>
<l>ὅπως ἂν ἐντετριμμένη κανηφορῇς,</l>
<l>πολλοὺς κάτω δὴ θυλάκους στρέψασʼ ἐμούς.</l>
<l>ποῦʼ σθʼ ἡ διφροφόρος; ἡ χύτρα δεῦρʼ ἔξιθι,</l>
<l n="735">νὴ Δία μέλαινά γʼ, οὐδʼ ἂν εἰ τὸ φάρμακον</l>
<l>ἕψουσʼ ἔτυχες ᾧ Λυσικράτης μελαίνεται.</l>
<l>ἵστω παρʼ αὐτήν, δεῦρʼ ἴθʼ, ἡ κομμώτρια.</l>
<l>φέρε δεῦρο ταύτην τὴν ὑδρίαν ὑδριαφόρε</l>
<l>ἐνταῦθα. σὺ δὲ δεῦρʼ ἡ κιθαρῳδὸς ἔξιθι,</l>
<l n="740">πολλάκις ἀναστήσασά μʼ εἰς ἐκκλησίαν</l>
<l>ἀωρὶ νυκτῶν διὰ τὸν ὄρθριον νόμον.</l>
<l>ὁ τὴν σκάφην λαβὼν προΐτω· τὰ κηρία</l>
<l>κόμιζε, τοὺς θαλλοὺς καθίστη πλησίον,</l>
<l>καὶ τὼ τρίποδʼ ἐξένεγκε καὶ τὴν λήκυθον.</l>
<l n="745">τὰ χυτρίδιʼ ἤδη καὶ τὸν ὄχλον ἀφίετε.</l>
<milestone ed="p" n="746" unit="card"/>
</sp>
<sp>
<speaker>Ἀνὴρ Β</speaker>
<l>ἐγὼ καταθήσω τἀμά; κακοδαίμων ἄρα</l>
<l>ἀνὴρ ἔσομαι καὶ νοῦν ὀλίγον κεκτημένος.</l>
<l>μὰ τὸν Ποσειδῶ γʼ οὐδέποτʼ, ἀλλὰ βασανιῶ</l>
<l>πρώτιστον αὐτὰ πολλάκις καὶ σκέψομαι.</l>
<l n="750">οὐ γὰρ τὸν ἐμὸν ἱδρῶτα καὶ φειδωλίαν</l>
<l>οὐδὲν πρὸς ἔπος οὕτως ἀνοήτως ἐκβαλῶ,</l>
<l>πρὶν <add>ἂν</add> ἐκπύθωμαι πᾶν τὸ πρᾶγμʼ ὅπως ἔχει.</l>
<l>οὗτος τί τὰ σκευάρια ταυτὶ βούλεται;</l>
<l>πότερον μετοικιζόμενος ἐξενήνοχας</l>
<l n="755">αὔτʼ ἢ φέρεις ἐνέχυρα θήσων;</l>
</sp>
<sp>
<speaker>Ἀνὴρ Α</speaker>
<l>οὐδαμῶς.
</l>
</sp>
<sp>
<speaker>Ἀνὴρ Β</speaker>
<l>τί δῆτʼ ἐπὶ στοίχου ʼστὶν οὕτως; οὔτι μὴ</l>
<l>Ἱέρωνι τῷ κήρυκι πομπὴν πέμπετε;</l>
</sp>
<sp>
<speaker>Ἀνὴρ Α</speaker>
<l>μὰ Δίʼ ἀλλʼ ἀποφέρειν αὐτὰ μέλλω τῇ πόλει</l>
<l>ἐς τὴν ἀγορὰν κατὰ τοὺς δεδογμένους νόμους.</l>
</sp>
<sp>
<speaker>Ἀνὴρ Β</speaker>
<l n="760">μέλλεις ἀποφέρειν;</l>
</sp>
<sp>
<speaker>Ἀνὴρ Α</speaker>
<l>πάνυ γε.
</l>
</sp>
<sp>
<speaker>Ἀνὴρ Β</speaker>
<l>κακοδαίμων ἄρʼ εἶ</l>
<l>νὴ τὸν Δία τὸν σωτῆρα.</l>
</sp>
<sp>
<speaker>Ἀνὴρ Α</speaker>
<l>πῶς;
</l>
</sp>
<sp>
<speaker>Ἀνὴρ Β</speaker>
<l>πῶς; ῥᾳδίως.
</l>
</sp>
<sp>
<speaker>Ἀνὴρ Α</speaker>
<l>τί δʼ; οὐχὶ πειθαρχεῖν με τοῖς νόμοισι δεῖ;</l>
</sp>
<sp>
<speaker>Ἀνὴρ Β</speaker>
<l>ποίοισιν ὦ δύστηνε;</l>
</sp>
<sp>
<speaker>Ἀνὴρ Α</speaker>
<l>τοῖς δεδογμένοις.
</l>
</sp>
<sp>
<speaker>Ἀνὴρ Β</speaker>
<l>δεδογμένοισιν; ὡς ἀνόητος ἦσθʼ ἄρα.</l>
</sp>
<sp>
<speaker>Ἀνὴρ Α</speaker>
<l n="765">ἀνόητος;</l>
</sp>
<sp>
<speaker>Ἀνὴρ Β</speaker>
<l>οὐ γάρ; ἠλιθιώτατος μὲν οὖν</l>
<l>ἁπαξαπάντων.</l>
</sp>
<sp>
<speaker>Ἀνὴρ Α</speaker>
<l>ὅτι τὸ ταττόμενον ποιῶ;
</l>
</sp>
<sp>
<speaker>Ἀνὴρ Β</speaker>
<l>τὸ ταττόμενον γὰρ δεῖ ποιεῖν τὸν σώφρονα;</l>
</sp>
<sp>
<speaker>Ἀνὴρ Α</speaker>
<l>μάλιστα πάντων.</l>
</sp>
<sp>
<speaker>Ἀνὴρ Β</speaker>
<l>τὸν μὲν οὖν ἀβέλτερον.
</l>
</sp>
<sp>
<speaker>Ἀνὴρ Α</speaker>
<l>σὺ δʼ οὐ καταθεῖναι διανοεῖ;</l>
</sp>
<sp>
<speaker>Ἀνὴρ Β</speaker>
<l>φυλάξομαι,</l>
<l n="770">πρὶν ἄν γʼ ἴδω τὸ πλῆθος ὅ τι βουλεύεται.</l>
</sp>
<sp>
<speaker>Ἀνὴρ Α</speaker>
<l>τί γὰρ ἄλλο γʼ ἢ φέρειν παρεσκευασμένοι</l>
<l>τὰ χρήματʼ εἰσίν;</l>
</sp>
<sp>
<speaker>Ἀνὴρ Β</speaker>
<l>ἀλλʼ ἰδὼν ἐπειθόμην.
</l>
</sp>
<sp>
<speaker>Ἀνὴρ Α</speaker>
<l>λέγουσι γοῦν ἐν ταῖς ὁδοῖς.</l>
</sp>
<sp>
<speaker>Ἀνὴρ Β</speaker>
<l>λέξουσι γάρ.
</l>
</sp>
<sp>
<speaker>Ἀνὴρ Α</speaker>
<l>καί φασιν οἴσειν ἀράμενοι.</l>
</sp>
<sp>
<speaker>Ἀνὴρ Β</speaker>
<l>φήσουσι γάρ.
</l>
</sp>
<sp>
<speaker>Ἀνὴρ Α</speaker>
<l n="775">ἀπολεῖς ἀπιστῶν πάντʼ.</l>
</sp>
<sp>
<speaker>Ἀνὴρ Β</speaker>
<l>ἀπιστήσουσι γάρ.</l>
<milestone ed="p" n="776" unit="card"/>
</sp>
<sp>
<speaker>Ἀνὴρ Α</speaker>
<l>ὁ Ζεύς σέ γʼ ἐπιτρίψειεν.</l>
</sp>
<sp>
<speaker>Ἀνὴρ Β</speaker>
<l>ἐπιτρίψουσι γάρ.</l>
<l>οἴσειν δοκεῖς τινʼ ὅστις αὐτῶν νοῦν ἔχει;</l>
<l>οὐ γὰρ πάτριον τοῦτʼ ἐστίν, ἀλλὰ λαμβάνειν</l>
<l>ἡμᾶς μόνον δεῖ νὴ Δία· καὶ γὰρ οἱ θεοί·</l>
<l n="780">γνώσει δʼ ἀπὸ τῶν χειρῶν γε τῶν ἀγαλμάτων·</l>
<l>ὅταν γὰρ εὐχώμεσθα διδόναι τἀγαθά,</l>
<l>ἕστηκεν ἐκτείνοντα τὴν χεῖρʼ ὑπτίαν</l>
<l>οὐχ ὥς τι δώσοντʼ ἀλλʼ ὅπως τι λήψεται.</l>
</sp>
<sp>
<speaker>Ἀνὴρ Α</speaker>
<l>ὦ δαιμόνιʼ ἀνδρῶν ἔα με τῶν προὔργου τι δρᾶν.</l>
<l n="785">ταυτὶ γάρ ἐστι συνδετέα. ποῦ μοὔσθʼ ἱμάς;</l>
</sp>
<sp>
<speaker>Ἀνὴρ Β</speaker>
<l>ὄντως γὰρ οἴσεις;</l>
</sp>
<sp>
<speaker>Ἀνὴρ Α</speaker>
<l>ναὶ μὰ Δία, καὶ δὴ μὲν οὖν</l>
<l>τωδὶ ξυνάπτω τὼ τρίποδε.</l>
</sp>
<sp>
<speaker>Ἀνὴρ Β</speaker>
<l>τῆς μωρίας,</l>
<l>τὸ μηδὲ περιμείναντα τοὺς ἄλλους ὅ τι</l>
<l>δράσουσιν εἶτα τηνικαῦτʼ ἤδη—</l>
</sp>
<sp>
<speaker>Ἀνὴρ Α</speaker>
<l>τί δρᾶν;
</l>
</sp>
<sp>
<speaker>Ἀνὴρ Β</speaker>
<l n="790">ἐπαναμένειν, ἔπειτα διατρίβειν ἔτι.</l>
</sp>
<sp>
<speaker>Ἀνὴρ Α</speaker>
<l>ἵνα δὴ τί;</l>
</sp>
<sp>
<speaker>Ἀνὴρ Β</speaker>
<l>σεισμὸς εἰ γένοιτο πολλάκις</l>
<l>ἢ πῦρ ἀπότροπον, ἢ διᾴξειεν γαλῆ,</l>
<l>παύσαιντʼ ἂν ἐσφέροντες ὦμβρόντητε σύ.</l>
</sp>
<sp>
<speaker>Ἀνὴρ Α</speaker>
<l>χαρίεντα γοῦν πάθοιμʼ ἄν, εἰ μὴ ʼχοιμʼ ὅποι</l>
<l n="795">ταῦτα καταθείμην.</l>
</sp>
<sp>
<speaker>Ἀνὴρ Β</speaker>
<l>μὴ γὰρ οὐ λάβῃς ὅποι·</l>
<l>θάρρει, καταθήσεις, κἂν ἔνης ἔλθῃς.</l>
</sp>
<sp>
<speaker>Ἀνὴρ Α</speaker>
<l>τιή;
</l>
</sp>
<sp>
<speaker>Ἀνὴρ Β</speaker>
<l>ἐγᾦδα τούτους χειροτονοῦντας μὲν ταχύ,</l>
<l>ἅττʼ ἂν δὲ δόξῃ ταῦτα πάλιν ἀρνουμένους.</l>
</sp>
<sp>
<speaker>Ἀνὴρ Α</speaker>
<l>οἴσουσιν ὦ τᾶν.</l>
</sp>
<sp>
<speaker>Ἀνὴρ Β</speaker>
<l>ἢν δὲ μὴ κομίσωσι, τί;
</l>
</sp>
<sp>
<speaker>Ἀνὴρ Α</speaker>
<l n="800">ἀμέλει κομιοῦσιν.</l>
</sp>
<sp>
<speaker>Ἀνὴρ Β</speaker>
<l>ἢν δὲ μὴ κομίσωσι, τί;
</l>
</sp>
<sp>
<speaker>Ἀνὴρ Α</speaker>
<l>μαχούμεθʼ αὐτοῖς.</l>
</sp>
<sp>
<speaker>Ἀνὴρ Β</speaker>
<l>ἢν δὲ κρείττους ὦσι, τί;
</l>
</sp>
<sp>
<speaker>Ἀνὴρ Α</speaker>
<l>ἄπειμʼ ἐάσας.</l>
</sp>
<sp>
<speaker>Ἀνὴρ Β</speaker>
<l>ἢν δὲ πωλῶσʼ αὐτά, τί;
</l>
</sp>
<sp>
<speaker>Ἀνὴρ Α</speaker>
<l>διαρραγείης.</l>
</sp>
<sp>
<speaker>Ἀνὴρ Β</speaker>
<l>ἢν διαρραγῶ δέ, τί;
</l>
</sp>
<sp>
<speaker>Ἀνὴρ Α</speaker>
<l>καλῶς ποιήσεις.</l>
</sp>
<sp>
<speaker>Ἀνὴρ Β</speaker>
<l>σὺ δʼ ἐπιθυμήσεις φέρειν;<milestone ed="p" n="805" unit="card"/>
</l>
</sp>
<sp>
<speaker>Ἀνὴρ Α</speaker>
<l n="805">ἔγωγε· καὶ γὰρ τοὺς ἐμαυτοῦ γείτονας</l>
<l>ὁρῶ φέροντας.</l>
</sp>
<sp>
<speaker>Ἀνὴρ Β</speaker>
<l>πάνυ γʼ ἂν οὖν Ἀντισθένης</l>
<l>αὔτʼ εἰσενέγκοι· πολὺ γὰρ ἐμμελέστερον</l>
<l>πρότερον χέσαι πλεῖν ἢ τριάκονθʼ ἡμέρας.</l>
</sp>
<sp>
<speaker>Ἀνὴρ Α</speaker>
<l>οἴμωζε.</l>
</sp>
<sp>
<speaker>Ἀνὴρ Β</speaker>
<l>Καλλίμαχος δʼ ὁ χοροδιδάσκαλος</l>
<l n="810">αὐτοῖσιν εἰσοίσει τι;</l>
</sp>
<sp>
<speaker>Ἀνὴρ Α</speaker>
<l>πλείω Καλλίου.
</l>
</sp>
<sp>
<speaker>Ἀνὴρ Β</speaker>
<l>ἅνθρωπος οὗτος ἀποβαλεῖ τὴν οὐσίαν.</l>
</sp>
<sp>
<speaker>Ἀνὴρ Α</speaker>
<l>δεινά γε λέγεις.</l>
</sp>
<sp>
<speaker>Ἀνὴρ Β</speaker>
<l>τί δεινόν; ὥσπερ οὐχ ὁρῶν</l>
<l>ἀεὶ τοιαῦτα γιγνόμενα ψηφίσματα.</l>
<l>οὐκ οἶσθʼ ἐκεῖνʼ οὕδοξε τὸ περὶ τῶν ἁλῶν;</l>
</sp>
<sp>
<speaker>Ἀνὴρ Α</speaker>
<l n="815">ἔγωγε.</l>
</sp>
<sp>
<speaker>Ἀνὴρ Β</speaker>
<l>τοὺς χαλκοῦς δʼ ἐκείνους ἡνίκα</l>
<l>ἐψηφισάμεθʼ, οὐκ οἶσθα;</l>
</sp>
<sp>
<speaker>Ἀνὴρ Α</speaker>
<l>καὶ κακόν γέ μοι</l>
<l>τὸ κόμμʼ ἐγένετʼ ἐκεῖνο. πωλῶν γὰρ βότρυς</l>
<l>μεστὴν ἀπῆρα τὴν γνάθον χαλκῶν ἔχων</l>
<l>κἄπειτʼ ἐχώρουν εἰς ἀγορὰν ἐπʼ ἄλφιτα.</l>
<l n="820">ἔπειθʼ ὑπέχοντος ἄρτι μου τὸν θύλακον,</l>
<l>ἀνέκραγʼ ὁ κῆρυξ μὴ δέχεσθαι μηδένα</l>
<l>χαλκοῦν τὸ λοιπόν· <q direct="unspecified">ἀργύρῳ γὰρ χρώμεθα.</q>
</l>
</sp>
<sp>
<speaker>Ἀνὴρ Β</speaker>
<l>τὸ δʼ ἔναγχος οὐχ ἅπαντες ἡμεῖς ὤμνυμεν</l>
<l>τάλαντʼ ἔσεσθαι πεντακόσια τῇ πόλει</l>
<l n="825">τῆς τετταρακοστῆς, ἣν ἐπόρισʼ Εὐριπίδης;</l>
<l>κεὐθὺς κατεχρύσου πᾶς ἀνὴρ Εὐριπίδην·</l>
<l>ὅτε δὴ δʼ ἀνασκοπουμένοις ἐφαίνετο</l>
<l>ὁ Διὸς Κόρινθος καὶ τὸ πρᾶγμʼ οὐκ ἤρκεσεν,</l>
<l>πάλιν κατεπίττου πᾶς ἀνὴρ Εὐριπίδην.</l>
</sp>
<sp>
<speaker>Ἀνὴρ Α</speaker>
<l n="830">οὐ ταὐτὸν ὦ τᾶν. τότε μὲν ἡμεῖς ἤρχομεν,</l>
<l>νῦν δʼ αἱ γυναῖκες.</l>
</sp>
<sp>
<speaker>Ἀνὴρ Β</speaker>
<l>ἃς ἐγὼ φυλάξομαι</l>
<l>νὴ τὸν Ποσειδῶ μὴ κατουρήσωσί μου.</l>
</sp>
<sp>
<speaker>Ἀνὴρ Α</speaker>
<l>οὐκ οἶδʼ ὅ τι ληρεῖς. φέρε σὺ τἀνάφορον ὁ παῖς.<milestone ed="p" n="834" unit="card"/>
</l>
</sp>
<sp>
<speaker>Κηρύκαινα</speaker>
<l>ὦ πάντες ἀστοί, νῦν γὰρ οὕτω ταῦτʼ ἔχει,</l>
<l n="835">χωρεῖτʼ ἐπείγεσθʼ εὐθὺ τῆς στρατηγίδος,</l>
<l>ὅπως ἂν ὑμῖν ἡ τύχη κληρουμένοις</l>
<l>φράσῃ καθʼ ἕκαστον ἄνδρʼ ὅποι δειπνήσετε·</l>
<l>ὡς αἱ τράπεζαί γʼ εἰσὶν ἐπινενησμέναι</l>
<l>ἀγαθῶν ἁπάντων καὶ παρεσκευασμέναι,</l>
<l n="840">κλῖναί τε σισυρῶν καὶ δαπίδων †νενασμέναι†,</l>
<l>κρατῆρα συγκιρνᾶσιν, αἱ μυροπώλιδες</l>
<l>ἑστᾶσʼ ἐφεξῆς, τὰ τεμάχη ῥιπίζεται,</l>
<l>λαγῷʼ ἀναπηγνύασι, πόπανα πέττεται,</l>
<l>στέφανοι πλέκονται, φρύγεται τραγήματα,</l>
<l n="845">χύτρας ἔτνους ἕψουσιν αἱ νεώταται.</l>
<l>Σμοῖος δʼ ἐν αὐταῖς ἱππικὴν στολὴν ἔχων</l>
<l>τὰ τῶν γυναικῶν διακαθαίρει τρύβλια.</l>
<l>Γέρων δὲ χωρεῖ χλανίδα καὶ κονίποδε</l>
<l>ἔχων, καχάζων μεθʼ ἑτέρου νεανίου·</l>
<l n="850">ἐμβὰς δὲ κεῖται καὶ τρίβων ἐρριμμένος.</l>
<l>πρὸς ταῦτα χωρεῖθʼ, ὡς ὁ τὴν μᾶζαν φέρων</l>
<l>ἕστηκεν· ἀλλὰ τὰς γνάθους διοίγνυτε.</l>
</sp>
<sp>
<speaker>Ἀνὴρ Β</speaker>
<l>οὐκοῦν βαδιοῦμαι δῆτα. τί γὰρ ἕστηκʼ ἔχων</l>
<l>ἐνταῦθʼ, ἐπειδὴ ταῦτα τῇ πόλει δοκεῖ;</l>
</sp>
<sp>
<speaker>Ἀνὴρ Α</speaker>
<l n="855">καὶ ποῖ βαδιεῖ σὺ μὴ καταθεὶς τὴν οὐσίαν;</l>
</sp>
<sp>
<speaker>Ἀνὴρ Β</speaker>
<l>ἐπὶ δεῖπνον.</l>
</sp>
<sp>
<speaker>Ἀνὴρ Α</speaker>
<l>οὐ δῆτʼ, ἤν γʼ ἐκείναις νοῦς ἐνῇ,</l>
<l>πρίν γʼ ἂν ἀπενέγκῃς.</l>
</sp>
<sp>
<speaker>Ἀνὴρ Β</speaker>
<l>ἀλλʼ ἀποίσω.
</l>
</sp>
<sp>
<speaker>Ἀνὴρ Α</speaker>
<l>πηνίκα;
</l>
</sp>
<sp>
<speaker>Ἀνὴρ Β</speaker>
<l>οὐ τοὐμὸν ὦ τᾶν ἐμποδὼν ἔσται.</l>
</sp>
<sp>
<speaker>Ἀνὴρ Α</speaker>
<l>τί δή;
</l>
</sp>
<sp>
<speaker>Ἀνὴρ Β</speaker>
<l>ἑτέρους ἀποίσειν φήμʼ ἔθʼ ὑστέρους ἐμοῦ.</l>
</sp>
<sp>
<speaker>Ἀνὴρ Α</speaker>
<l n="860">βαδιεῖ δὲ δειπνήσων ὅμως;</l>
</sp>
<sp>
<speaker>Ἀνὴρ Β</speaker>
<l>τί γὰρ πάθω;</l>
<l>τὰ δυνατὰ γὰρ δεῖ τῇ πόλει ξυλλαμβάνειν</l>
<l>τοὺς εὖ φρονοῦντας.</l>
</sp>
<sp>
<speaker>Ἀνὴρ Α</speaker>
<l>ἢν δὲ κωλύσωσι, τί;
</l>
</sp>
<sp>
<speaker>Ἀνὴρ Β</speaker>
<l>ὁμόσʼ εἶμι κύψας.</l>
</sp>
<sp>
<speaker>Ἀνὴρ Α</speaker>
<l>ἢν δὲ μαστιγῶσι, τί;
</l>
</sp>
<sp>
<speaker>Ἀνὴρ Β</speaker>
<l>καλούμεθʼ αὐτάς.</l>
</sp>
<sp>
<speaker>Ἀνὴρ Α</speaker>
<l>ἢν δὲ καταγελῶσι, τί;
</l>
</sp>
<sp>
<speaker>Ἀνὴρ Β</speaker>
<l n="865">ἐπὶ ταῖς θύραις ἑστώς—</l>
</sp>
<sp>
<speaker>Ἀνὴρ Α</speaker>
<l>τί δράσεις; εἰπέ μοι.
</l>
</sp>
<sp>
<speaker>Ἀνὴρ Β</speaker>
<l>τῶν ἐσφερόντων ἁρπάσομαι τὰ σιτία.</l>
</sp>
<sp>
<speaker>Ἀνὴρ Α</speaker>
<l>βάδιζε τοίνυν ὕστερος· σὺ δʼ ὦ Σίκων</l>
<l>καὶ Παρμένων αἴρεσθε τὴν παμπησίαν.</l>
</sp>
<sp>
<speaker>Ἀνὴρ Β</speaker>
<l>φέρε νυν ἐγώ σοι ξυμφέρω.</l>
</sp>
<sp>
<speaker>Ἀνὴρ Α</speaker>
<l>μὴ μηδαμῶς.</l>
<l n="870">δέδοικα γὰρ μὴ καὶ παρὰ τῇ στρατηγίδι,</l>
<l>ὅταν κατατιθῶ, προσποιῇ τῶν χρημάτων.</l>
</sp>
<sp>
<speaker>Ἀνὴρ Β</speaker>
<l>νὴ τὸν Δία δεῖ γοῦν μηχανήματός τινος,</l>
<l>ὅπως τὰ μὲν ὄντα χρήμαθʼ ἕξω, τοισδεδὶ</l>
<l>τῶν ματτομένων κοινῇ μεθέξω πως ἐγώ.</l>
<l n="875">ὀρθῶς ἔμοιγε φαίνεται· βαδιστέον</l>
<l>ὁμόσʼ ἐστὶ δειπνήσοντα κοὐ μελλητέον.</l>
<milestone ed="p" n="877" unit="card"/>
</sp>
<stage>Χοροῦ</stage>
</div1>
<div1 type="Lyric-Scene">
<sp>
<speaker>Γραῦς Α</speaker>
<l>τί ποθʼ ἅνδρες οὐχ ἥκουσιν; ὥρα δʼ ἦν πάλαι·</l>
<l>ἐγὼ δὲ καταπεπλασμένη ψιμυθίῳ</l>
<l>ἕστηκα καὶ κροκωτὸν ἠμφιεσμένη</l>
<l n="880">ἀργός, μινυρομένη τι πρὸς ἐμαυτὴν μέλος,</l>
<l>ἀργός, μινυρομένη τι πρὸς ἐμαυτὴν μέλος,</l>
<l>παίζουσα. πῶς ἂν περιλάβοιμʼ αὐτῶν τινὰ</l>
<l>παριόντα; Μοῦσαι δεῦρʼ ἴτʼ ἐπὶ τοὐμὸν στόμα,</l>
<l>μελύδριον εὑροῦσαί τι τῶν Ἰωνικῶν.</l>
</sp>
<sp>
<speaker>Νεᾶνις</speaker>
<l>νῦν μέν με παρακύψασα προὔφθης ὦ σαπρά.</l>
<l n="885">ᾤου δʼ ἐρήμας οὐ παρούσης ἐνθάδε</l>
<l>ἐμοῦ τρυγήσειν καὶ προσάξεσθαί τινα</l>
<l>ᾄδουσʼ· ἐγὼ δʼ ἢν τοῦτο δρᾷς ἀντᾴσομαι.</l>
<l>κεἰ γὰρ διʼ ὄχλου τοῦτʼ ἐστὶ τοῖς θεωμένοις,</l>
<l>ὅμως ἔχει τερπνόν τι καὶ κωμῳδικόν.</l>
</sp>
<sp>
<speaker>Γραῦς Α</speaker>
<l n="890">τούτῳ διαλέγου κἀποχώρησον· σὺ δὲ</l>
<l>φιλοττάριον αὐλητὰ τοὺς αὐλοὺς λαβὼν</l>
<l>ἄξιον ἐμοῦ καὶ σοῦ προσαύλησον μέλος.</l>
</sp>
<div2 type="lyric">
<sp>
<speaker>Γραῦς Α</speaker>
<l>εἴ τις ἀγαθὸν βούλεται παθεῖν</l>
<l>τι, παρʼ ἐμοὶ χρὴ καθεύδειν.</l>
<l n="895">οὐ γὰρ ἐν νέαις τὸ σοφὸν ἔνεστιν</l>
<l>ἀλλʼ ἐν ταῖς πεπείραις·</l>
<l>οὐδέ τις στέργειν ἂν ἐθέλοι μᾶλλον ἢ ʼγὼ</l>
<l>τὸν φίλον ᾧπερ ξυνείην,</l>
<l>ἀλλʼ ἐφʼ ἕτερον ἂν πέτοιτο.</l>
<milestone ed="p" n="900" unit="card"/>
</sp>
</div2>
<div2 type="strophe" n="1">
<sp>
<speaker>Νεᾶνις</speaker>
<l n="900">μὴ φθόνει ταῖσιν νέαισι.</l>
<l>τὸ τρυφερὸν γὰρ ἐμπέφυκε</l>
<l>τοῖς ἁπαλοῖσι μηροῖς</l>
<l>κἀπὶ τοῖς μήλοις ἐπανθεῖ· σὺ δʼ ὦ γραῦ,</l>
<l>παραλέλεξαι κἀντέτριψαι,</l>
<l n="905">τῷ θανάτῳ μέλημα.</l>
<milestone ed="p" n="906" unit="card"/>
</sp>
</div2>
<div2 type="antistrophe" n="1">
<sp>
<speaker>Γραῦς Α</speaker>
<l>ἐκπέσοι σου τὸ τρῆμα</l>
<l>τό τʼ ἐπίκλιντρον ἀποβάλοιο</l>
<l>βουλομένη σποδεῖσθαι,</l>
<l>κἀπὶ τῆς κλίνης ὄφιν εὕροις</l>
<l>καὶ προσελκύσαιο  <gap/>
</l>
<l n="910">βουλομένη φιλῆσαι.</l>
<milestone ed="p" n="911" unit="card"/>
</sp>
</div2>
<div2 type="strophe" n="2">
<sp>
<speaker>Νεᾶνις</speaker>
<l>αἰαῖ τί ποτε πείσομαι;</l>
<l>οὐχ ἥκει μοὐταῖρος·</l>
<l>μόνη δʼ αὐτοῦ λείπομʼ· ἡ</l>
<l>γὰρ μοι μήτηρ ἄλλῃ</l>
<l>βέβηκε· †καὶ τἄλλʼ οὐδὲν μετὰ ταῦτα δεῖ λέγειν†.</l>
<l n="915">ἀλλʼ ὦ μαῖʼ ἱκετεύομαι, κάλει</l>
<l>τὸν Ὀρθαγόραν, ὅπως</l>
<l>σαυτῆς κατόναιʼ, ἀντιβολῶ σε.</l>
<milestone ed="p" n="918" unit="card"/>
</sp>
</div2>
<div2 type="antistrophe" n="2">
<sp>
<speaker>Γραῦς Α</speaker>
<l>ἤδη τὸν ἀπʼ Ἰωνίας</l>
<l>τρόπον τάλαινα κνησιᾷς·</l>
<l>
<gap desc="*"/>
</l>
<l n="920">δοκεῖς δέ μοι καὶ λάβδα κατὰ τοὺς Λεσβίους.</l>
<l>ἀλλʼ οὐκ ἄν ποθʼ ὑφαρπάσαιο</l>
<l>τἀμὰ παίγνια· τὴν δʼ ἐμὴν</l>
<l>ὥραν οὐκ ἀπολεῖς οὐδʼ ἀπολήψει.</l>
<milestone ed="p" n="924" unit="card"/>
</sp>
<sp>
<speaker>Νεᾶνις</speaker>
<l>ᾆδʼ ὁπόσα βούλει καὶ παράκυφθʼ ὥσπερ γαλῆ·</l>
<l n="925">οὐδεὶς γὰρ ὡς σὲ πρότερον εἴσεισʼ ἀντʼ ἐμοῦ.</l>
</sp>
<sp>
<speaker>Γραῦς Α</speaker>
<l>οὔκουν ἐπʼ ἐκφοράν γε.</l>
</sp>
<sp>
<speaker>Νεᾶνις</speaker>
<l>καινόν γʼ ὦ σαπρά.
</l>
</sp>
<sp>
<speaker>Γραῦς Α</speaker>
<l>οὐ δῆτα.</l>
</sp>
<sp>
<speaker>Νεᾶνις</speaker>
<l>τί γὰρ ἂν γραῒ καινά τις λέγοι;
</l>
</sp>
<sp>
<speaker>Γραῦς Α</speaker>
<l>οὐ τοὐμὸν ὀδυνήσει σε γῆρας.</l>
</sp>
<sp>
<speaker>Νεᾶνις</speaker>
<l>ἀλλὰ τί;</l>
<l>ἥγχουσα μᾶλλον καὶ τὸ σὸν ψιμύθιον;</l>
</sp>
<sp>
<speaker>Γραῦς Α</speaker>
<l n="930">τί μοι διαλέγει;</l>
</sp>
<sp>
<speaker>Νεᾶνις</speaker>
<l>σὺ δὲ τί διακύπτεις;
</l>
</sp>
<sp>
<speaker>Γραῦς Α</speaker>
<l>ἐγώ;</l>
<l>ᾄδω πρὸς ἐμαυτὴν Ἐπιγένει τὠμῷ φίλῳ.</l>
</sp>
<sp>
<speaker>Νεᾶνις</speaker>
<l>σοὶ γὰρ φίλος τίς ἐστιν ἄλλος ἢ Γέρης;</l>
</sp>
<sp>
<speaker>Γραῦς Α</speaker>
<l>δείξει γε καὶ σοί. τάχα γὰρ εἶσιν ὡς ἐμέ.</l>
</sp>
<sp>
<speaker>Νεᾶνις</speaker>
<l>ὁδὶ γὰρ αὐτός ἐστιν.</l>
</sp>
<sp>
<speaker>Γραῦς Α</speaker>
<l>οὐ σοῦ γʼ ὦλεθρε</l>
<l n="935">δεόμενος οὐδέν.</l>
</sp>
<sp>
<speaker>Νεᾶνις</speaker>
<l>νὴ Δίʼ ὦ φθίνυλλα σὺ</l>
<l>δείξει τάχʼ αὐτός, ὡς ἔγωγʼ ἀπέρχομαι.</l>
</sp>
<sp>
<speaker>Γραῦς Α</speaker>
<l>κἄγωγʼ, ἵνα γνῷς ὡς πολύ σου μεῖζον φρονῶ.</l>
</sp>
</div2>
<div2 type="strophe">
<sp>
<speaker>Νεανίας</speaker>
<l>εἴθʼ ἐξῆν παρὰ τῇ νέᾳ καθεύδειν,</l>
<l>καὶ μὴ δʼει πρότερον διασποδῆσαι</l>
<l n="940">ἀνάσιμον ἢ πρεσβυτέραν·</l>
<l>οὐ γὰρ ἀνασχετὸν τοῦτό γʼ ἐλευθέρῳ.</l>
</sp>
</div2>
<div2 type="antistrophe">
<sp>
<speaker>Γραῦς Α</speaker>
<l>οἰμώζων ἄρα νὴ Δία σποδήσεις.</l>
<l>οὐ γὰρ τἀπὶ Χαριξένης τάδʼ ἐστίν.</l>
<l>κατὰ τὸν νόμον ταῦτα ποιεῖν</l>
<l n="945">ἔστι δίκαιον, εἰ δημοκρατούμεθα.</l>
</sp>
<sp>
<speaker>Γραῦς Α</speaker>
<l>ἀλλʼ εἶμι τηρήσουσʼ ὅ τι καὶ δράσει ποτέ.</l>
</sp>
<sp>
<speaker>Νεανίας</speaker>
<l>εἴθʼ ὦ θεοὶ λάβοιμι τὴν καλὴν μόνην,</l>
<l>ἐφʼ ἣν πεπωκὼς ἔρχομαι πάλαι ποθῶν.</l>
</sp>
<sp>
<speaker>Νεᾶνις</speaker>
<l>ἐξηπάτησα τὸ κατάρατον γρᾴδιον·</l>
<l n="950">φρούδη γάρ ἐστιν οἰομένη μʼ ἔνδον μένειν.</l>
<l>ἀλλʼ οὑτοσὶ γὰρ αὐτὸς οὗ ʼμεμνήμεθα.</l>
<milestone ed="p" n="952" unit="card"/>
</sp>
</div2>
<div2 type="strophe" n="1">
<sp>
<speaker>Νεᾶνις</speaker>
<l>δεῦρο δὴ δεῦρο δή,</l>
<l>φίλον ἐμόν, δεῦρό μοι</l>
<l>πρόσελθε καὶ ξύνευνος</l>
<l>τὴν εὐφρόνην ὅπως ἔσει.</l>
<l>πάνυ γάρ τις ἔρως με δονεῖ</l>
<l n="955">τῶνδε τῶν σῶν βοστρύχων.</l>
<l>ἄτοπος δʼ ἔγκειταί μοί τις</l>
<l>πόθος, ὅς με διακναίσας ἔχει.</l>
<l>μέθες, ἱκνοῦμαί σʼ Ἔρως,</l>
<l>καὶ ποίησον τόνδʼ ἐς εὐνὴν</l>
<l n="959b">τὴν ἐμὴν ἱκέσθαι.<milestone ed="p" n="960" unit="card"/>
</l>
</sp>
</div2>
<div2 type="antistrophe" n="1">
<sp>
<speaker>Νεανίας</speaker>
<l n="960">δεῦρο δὴ δεῦρο δή,</l>
<l>καὶ σύ μοι καταδραμοῦσα</l>
<l>τὴν θύραν ἄνοιξον</l>
<l>τήνδʼ· εἰ δὲ μή, καταπεσὼν κείσομαι.</l>
<l>φίλον, ἀλλʼ ἐν τῷ σῷ</l>
<l>βούλομαι κόλπῳ πληκτίζεσθαι</l>
<l n="965">μετὰ τῆς σῆς πυγῆς.</l>
<l>Κύπρι τί μʼ ἐκμαίνεις ἐπὶ ταύτῃ;</l>
<l>μέθες, ἱκνοῦμαί σʼ Ἔρως,</l>
<l>καὶ ποίησον τήνδʼ ἐς εὐνὴν</l>
<l n="968b">τὴν ἐμὴν ἱκέσθαι.<milestone ed="p" n="969" unit="card"/>
</l>
</sp>
</div2>
<div2 type="strophe" n="2">
<sp>
<speaker>Νεᾶνις</speaker>
<l>καὶ ταῦτα μέντοι μετρίως πρὸς τὴν ἐμὴν ἀνάγκην</l>
<l n="970">εἰρημένʼ ἐστίν. σὺ δέ μοι, φίλτατον, ὢ ἱκετεύω,</l>
<l>ἄνοιξον ἀσπάζου με·</l>
<l n="971b">διά τοι σὲ πόνους ἔχω.<milestone ed="p" n="972" unit="card"/>
</l>
</sp>
</div2>
<div2 type="antistrophe" n="2">
<sp>
<speaker>Νεανίας</speaker>
<l>ὦ χρυσοδαίδαλτον ἐμὸν μέλημα, Κύπριδος ἔρνος,</l>
<l>μέλιττα Μούσης, Χαρίτων θρέμμα, Τρυφῆς πρόσωπον,</l>
<l>ἄνοιξον ἀσπάζου με·</l>
<l n="975">διά τοι σὲ πόνους ἔχω.<milestone ed="p" n="976" unit="card"/>
</l>
</sp>
<sp>
<speaker>Γραῦς Α</speaker>
<l>οὗτος τί κόπτεις; μῶν ἐμὲ ζητεῖς;</l>
</sp>
<sp>
<speaker>Νεανίας</speaker>
<l>πόθεν;
</l>
</sp>
<sp>
<speaker>Γραῦς Α</speaker>
<l>καὶ τὴν θύραν γʼ ἤραττες.</l>
</sp>
<sp>
<speaker>Νεανίας</speaker>
<l>ἀποθάνοιμʼ ἄρα.
</l>
</sp>
<sp>
<speaker>Γραῦς Α</speaker>
<l>τοῦ δαὶ δεόμενος δᾷδʼ ἔχων ἐλήλυθας;</l>
</sp>
<sp>
<speaker>Νεανίας</speaker>
<l>Ἀναφλύστιον ζητῶν τινʼ ἄνθρωπον.</l>
</sp>
<sp>
<speaker>Γραῦς Α</speaker>
<l>τίνα;
</l>
</sp>
<sp>
<speaker>Νεανίας</speaker>
<l n="980">οὐ τὸν Σεβῖνον, ὃν σὺ προσδοκᾷς ἴσως.</l>
</sp>
<sp>
<speaker>Γραῦς Α</speaker>
<l>νὴ τὴν Ἀφροδίτην, ἤν τε βούλῃ γʼ ἤν τε μή.</l>
</sp>
<sp>
<speaker>Νεανίας</speaker>
<l>ἀλλʼ οὐχὶ νυνὶ τὰς ὑπερεξηκοντέτεις</l>
<l>εἰσάγομεν, ἀλλʼ εἰσαῦθις ἀναβεβλήμεθα.</l>
<l>τὰς ἐντὸς εἴκοσιν γὰρ ἐκδικάζομεν.</l>
</sp>
<sp>
<speaker>Γραῦς Α</speaker>
<l n="985">ἐπὶ τῆς προτέρας ἀρχῆς γε ταῦτʼ ἦν ὦ γλύκων·</l>
<l>νυνὶ δὲ πρῶτον εἰσάγειν ἡμᾶς δοκεῖ.</l>
</sp>
<sp>
<speaker>Νεανίας</speaker>
<l>τῷ βουλομένῳ γε κατὰ τὸν ἐν πεττοῖς νόμον.</l>
</sp>
<sp>
<speaker>Γραῦς Α</speaker>
<l>ἀλλʼ οὐδὲ δειπνεῖς κατὰ τὸν ἐν πεττοῖς νόμον.</l>
</sp>
<sp>
<speaker>Νεανίας</speaker>
<l>οὐκ οἶδʼ ὅ τι λέγεις· τηνδεδί μοι κρουστέον.</l>
</sp>
<sp>
<speaker>Γραῦς Α</speaker>
<l n="990">ὅταν γε κρούσῃς τὴν ἐμὴν πρῶτον θύραν.</l>
</sp>
<sp>
<speaker>Νεανίας</speaker>
<l>ἀλλʼ οὐχὶ νυνὶ κρησέραν αἰτούμεθα.</l>
</sp>
<sp>
<speaker>Γραῦς Α</speaker>
<l>οἶδʼ ὅτι φιλοῦμαι· νῦν δὲ θαυμάζεις ὅτι</l>
<l>θύρασί μʼ ηὗρες· ἀλλὰ πρόσαγε τὸ στόμα.</l>
</sp>
<sp>
<speaker>Νεανίας</speaker>
<l>ἀλλʼ ὦ μέλʼ ὀρρωδῶ τὸν ἐραστήν σου.</l>
</sp>
<sp>
<speaker>Γραῦς Α</speaker>
<l>τίνα;
</l>
</sp>
<sp>
<speaker>Νεανίας</speaker>
<l n="995">τὸν τῶν γραφέων ἄριστον.</l>
</sp>
<sp>
<speaker>Γραῦς Α</speaker>
<l>οὗτος δʼ ἔστι τίς;
</l>
</sp>
<sp>
<speaker>Νεανίας</speaker>
<l>ὃς τοῖς νεκροῖσι ζωγραφεῖ τὰς ληκύθους.</l>
<l>ἀλλʼ ἄπιθʼ, ὅπως μή σʼ ἐπὶ θύραισιν ὄψεται.</l>
</sp>
<sp>
<speaker>Γραῦς Α</speaker>
<l>οἶδʼ οἶδʼ ὅ τι βούλει.</l>
</sp>
<sp>
<speaker>Νεανίας</speaker>
<l>καὶ γὰρ ἐγώ σε νὴ Δία.
</l>
</sp>
<sp>
<speaker>Γραῦς Α</speaker>
<l>μὰ τὴν Ἀφροδίτην ἥ μʼ ἔλαχε κληρουμένη,</l>
<l n="1000">μὴ ʼγώ σʼ ἀφήσω.</l>
</sp>
<sp>
<speaker>Νεανίας</speaker>
<l>παραφρονεῖς ὦ γρᾴδιον.
</l>
</sp>
<sp>
<speaker>Γραῦς Α</speaker>
<l>ληρεῖς· ἐγὼ δʼ ἄξω σʼ ἐπὶ τἀμὰ στρώματα.</l>
</sp>
<sp>
<speaker>Νεανίας</speaker>
<l>τί δῆτα κρεάγρας τοῖς κάδοις ὠνούμεθα,</l>
<l>ἐξὸν καθέντα γρᾴδιον τοιουτονὶ</l>
<l>ἐκ τῶν φρεάτων τοὺς κάδους ξυλλαμβάνειν;</l>
</sp>
<sp>
<speaker>Γραῦς Α</speaker>
<l n="1005">μὴ σκῶπτέ μʼ ὦ τάλαν ἀλλʼ ἕπου δεῦρʼ ὡς ἐμέ.</l>
</sp>
<sp>
<speaker>Νεανίας</speaker>
<l>ἀλλʼ οὐκ ἀνάγκη μοὐστίν, εἰ μὴ τῶν ἐμῶν</l>
<l>τὴν πεντακοσιοστὴν κατέθηκας τῇ πόλει.</l>
</sp>
<sp>
<speaker>Γραῦς Α</speaker>
<l>νὴ τὴν Ἀφροδίτην δεῖ γε μέντοι <add>σʼ</add>. ὡς ἐγὼ</l>
<l>τοῖς τηλικούτοις ξυγκαθεύδουσʼ ἥδομαι.<milestone ed="p" n="1010" unit="card"/>
</l>
</sp>
<sp>
<speaker>Νεανίας</speaker>
<l n="1010">ἐγὼ δὲ ταῖς γε τηλικαύταις ἄχθομαι,</l>
<l>κοὐκ ἂν πιθοίμην οὐδέποτʼ.</l>
</sp>
<sp>
<speaker>Γραῦς Α</speaker>
<l>ἀλλὰ νὴ Δία</l>
<l>ἀναγκάσει τουτί σε.</l>
</sp>
<sp>
<speaker>Νεανίας</speaker>
<l>τοῦτο δʼ ἔστι τί;
</l>
</sp>
<sp>
<speaker>Γραῦς Α</speaker>
<l>ψήφισμα, καθʼ ὅ σε δεῖ βαδίζειν ὡς ἐμέ.</l>
</sp>
<sp>
<speaker>Νεανίας</speaker>
<l>λέγʼ αὐτὸ τί ποτε κἄστι.</l>
</sp>
<sp>
<speaker>Γραῦς Α</speaker>
<l>καὶ δή σοι λέγω.</l>
<l n="1015">ἔδοξε ταῖς γυναιξίν, ἢν ἀνὴρ νέος</l>
<l>νέας ἐπιθυμῇ, μὴ σποδεῖν αὐτὴν πρὶν ἂν</l>
<l>τὴν γραῦν προκρούσῃ πρῶτον· ἢν δὲ μὴ ʼθέλῃ</l>
<l>πρότερον προκρούειν ἀλλʼ ἐπιθυμῇ τῆς νέας,</l>
<l>ταῖς πρεσβυτέραις γυναιξὶν ἔστω τὸν νέον</l>
<l n="1020">ἕλκειν ἀνατεὶ λαβομένας τοῦ παττάλου.</l>
</sp>
<sp>
<speaker>Νεανίας</speaker>
<l>οἴμοι Προκρούστης τήμερον γενήσομαι.</l>
</sp>
<sp>
<speaker>Γραῦς Α</speaker>
<l>τοῖς γὰρ νόμοις τοῖς ἡμετέροισι πειστέον.</l>
</sp>
<sp>
<speaker>Νεανίας</speaker>
<l>τί δʼ ἢν ἀφαιρῆταί μʼ ἀνὴρ τῶν δημοτῶν</l>
<l>ἢ τῶν φίλων ἐλθών τις;</l>
</sp>
<sp>
<speaker>Γραῦς Α</speaker>
<l>ἀλλʼ οὐ κύριος</l>
<l n="1025">ὑπὲρ μέδιμνόν ἐστʼ ἀνὴρ οὐδεὶς ἔτι.</l>
</sp>
<sp>
<speaker>Νεανίας</speaker>
<l>ἐξωμοσία δʼ οὐκ ἔστιν;</l>
</sp>
<sp>
<speaker>Γραῦς Α</speaker>
<l>οὐ γὰρ δεῖ στροφῆς.
</l>
</sp>
<sp>
<speaker>Νεανίας</speaker>
<l>ἀλλʼ ἔμπορος εἶναι σκήψομαι.</l>
</sp>
<sp>
<speaker>Γραῦς Α</speaker>
<l>κλάων γε σύ.
</l>
</sp>
<sp>
<speaker>Νεανίας</speaker>
<l>τί δῆτα χρὴ δρᾶν;</l>
</sp>
<sp>
<speaker>Γραῦς Α</speaker>
<l>δεῦρʼ ἀκολουθεῖν ὡς ἐμέ.
</l>
</sp>
<sp>
<speaker>Νεανίας</speaker>
<l>καὶ ταῦτʼ ἀνάγκη μοὐστί;</l>
</sp>
<sp>
<speaker>Γραῦς Α</speaker>
<l>Διομήδειά γε.
</l>
</sp>
<sp>
<speaker>Νεανίας</speaker>
<l n="1030">ὑποστόρεσαί νυν πρῶτα τῆς ὀριγάνου</l>
<l>καὶ κλήμαθʼ ὑπόθου συγκλάσασα τέτταρα,</l>
<l>καὶ ταινίωσαι καὶ παράθου τὰς ληκύθους,</l>
<l>ὕδατός τε κατάθου τοὔστρακον πρὸ τῆς θύρας.</l>
</sp>
<sp>
<speaker>Γραῦς Α</speaker>
<l>ἦ μὴν ἔτʼ ὠνήσει σὺ καὶ στεφάνην ἐμοί.</l>
</sp>
<sp>
<speaker>Νεανίας</speaker>
<l n="1035">νὴ τὸν Δίʼ ἤνπερ ᾖ γέ που τῶν κηρίνων·</l>
<l>οἶμαι γὰρ ἔνδον διαπεσεῖσθαί σʼ αὐτίκα.</l>
</sp>
<sp>
<speaker>Νεᾶνις</speaker>
<l>ποῖ τοῦτον ἕλκεις;</l>
</sp>
<sp>
<speaker>Γραῦς Α</speaker>
<l>τὸν ἐμὸν αὐτῆς εἰσάγω.
</l>
</sp>
<sp>
<speaker>Νεᾶνις</speaker>
<l>οὐ σωφρονοῦσά γʼ· οὐ γὰρ ἡλικίαν ἔχει</l>
<l>παρὰ σοὶ καθεύδειν τηλικοῦτος ὤν, ἐπεὶ</l>
<l n="1040">μήτηρ ἂν αὐτῷ μᾶλλον εἴης ἢ γυνή.</l>
<l>ὥστʼ εἰ καταστήσεσθε τοῦτον τὸν νόμον,</l>
<l>τὴν γῆν ἅπασαν Οἰδιπόδων ἐμπλήσετε.</l>
</sp>
<sp>
<speaker>Γραῦς Α</speaker>
<l>ὦ παμβδελυρὰ φθονοῦσα τόνδε τὸν λόγον</l>
<l>ἐξηῦρες· ἀλλʼ ἐγώ σε τιμωρήσομαι.</l>
</sp>
<sp>
<speaker>Νεανίας</speaker>
<l n="1045">νὴ τὸν Δία τὸν σωτῆρα κεχάρισαί γέ μοι</l>
<l>ὦ γλυκύτατον τὴν γραῦν ἀπαλλάξασά μου·</l>
<l>ὥστʼ ἀντὶ τούτων τῶν ἀγαθῶν εἰς ἑσπέραν</l>
<l>μεγάλην ἀποδώσω καὶ παχεῖάν σοι χάριν.</l>
<milestone ed="p" n="1049" unit="card"/>
</sp>
<sp>
<speaker>Γραῦς Β</speaker>
<l>αὕτη σὺ ποῖ τονδὶ παραβᾶσα τὸν νόμον</l>
<l n="1050">ἕλκεις, παρʼ ἐμοὶ τῶν γραμμάτων εἰρηκότων</l>
<l>πρότερον καθεύδειν αὐτόν;</l>
</sp>
<sp>
<speaker>Νεανίας</speaker>
<l>οἴμοι δείλαιος.</l>
<l>πόθεν ἐξέκυψας ὦ κάκιστʼ ἀπολουμένη;</l>
<l>τοῦτο γὰρ ἐκείνου τὸ κακὸν ἐξωλέστερον.</l>
</sp>
<sp>
<speaker>Γραῦς Β</speaker>
<l>βάδιζε δεῦρο.</l>
</sp>
<sp>
<speaker>Νεανίας</speaker>
<l>μηδαμῶς με περιίδῃς</l>
<l n="1055">ἑλκόμενον ὑπὸ τῆσδʼ ἀντιβολῶ σʼ.</l>
</sp>
<sp>
<speaker>Γραῦς Β</speaker>
<l>ἀλλʼ οὐκ ἐγώ,</l>
<l>ἀλλʼ ὁ νόμος ἕλκει σʼ.</l>
</sp>
<sp>
<speaker>Νεανίας</speaker>
<l>οὐκ ἐμέ γʼ, ἀλλʼ ἔμπουσά τις</l>
<l>ἐξ αἵματος φλύκταιναν ἠμφιεσμένη.</l>
</sp>
<sp>
<speaker>Γραῦς Β</speaker>
<l>ἕπου μαλακίων δεῦρʼ ἀνύσας καὶ μὴ λάλει.</l>
</sp>
<sp>
<speaker>Νεανίας</speaker>
<l>ἴθι νυν ἔασον εἰς ἄφοδον πρώτιστά με</l>
<l n="1060">ἐλθόντα θαρρῆσαι πρὸς ἐμαυτόν· εἰ δὲ μή,</l>
<l>αὐτοῦ τι δρῶντα πυρρὸν ὄψει μʼ αὐτίκα</l>
<l>ὑπὸ τοῦ δέους.</l>
</sp>
<sp>
<speaker>Γραῦς Β</speaker>
<l>θάρρει, βάδιζʼ· ἔνδον χεσεῖ.
</l>
</sp>
<sp>
<speaker>Νεανίας</speaker>
<l>δέδοικα κἀγὼ μὴ πλέον γʼ ἢ βούλομαι.</l>
<l>ἀλλʼ ἐγγυητάς σοι καταστήσω δύο</l>
<l>ἀξιόχρεως.</l>
</sp>
<sp>
<speaker>Γραῦς Β</speaker>
<l>μή μοι καθίστη.
</l>
</sp>
<sp>
<speaker>Γραῦς Γ</speaker>
<l n="1065">ποῖ σὺ ποῖ</l>
<l>χωρεῖς μετὰ ταύτης;</l>
</sp>
<sp>
<speaker>Νεανίας</speaker>
<l>οὐκ ἔγωγʼ, ἀλλʼ ἕλκομαι.</l>
<l>ἀτὰρ ἥτις εἶ γε, πόλλʼ ἀγαθὰ γένοιτό σοι,</l>
<l>ὅτι μʼ οὐπεριεῖδες ἐπιτριβέντʼ. ὦ Ἡράκλεις</l>
<l>ὦ Πᾶνες ὦ Κορύβαντες ὦ Διοσκόρω,</l>
<l n="1070">τοῦτʼ αὖ πολὺ τούτου τὸ κακὸν ἐξωλέστερον.</l>
<l>ἀτὰρ τί τὸ πρᾶγμʼ ἔστʼ ἀντιβολῶ τουτί ποτε;</l>
<l>πότερον πίθηκος ἀνάπλεως ψιμυθίου,</l>
<l>ἢ γραῦς ἀνεστηκυῖα παρὰ τῶν πλειόνων;</l>
</sp>
<sp>
<speaker>Γραῦς Γ</speaker>
<l>μὴ σκῶπτέ μʼ ἀλλὰ δεῦρʼ ἕπου.</l>
</sp>
<sp>
<speaker>Γραῦς Β</speaker>
<l>δευρὶ μὲν οὖν.
</l>
</sp>
<sp>
<speaker>Γραῦς Γ</speaker>
<l n="1075">ὡς οὐκ ἀφήσω σʼ οὐδέποτʼ.</l>
</sp>
<sp>
<speaker>Γραῦς Β</speaker>
<l>οὐδὲ μὴν ἐγώ.
</l>
</sp>
<sp>
<speaker>Νεανίας</speaker>
<l>διασπάσεσθέ μʼ ὦ κακῶς ἀπολούμεναι.</l>
</sp>
<sp>
<speaker>Γραῦς Β</speaker>
<l>ἐμοὶ γὰρ ἀκολουθεῖν σʼ ἔδει κατὰ τὸν νόμον.</l>
</sp>
<sp>
<speaker>Γραῦς Γ</speaker>
<l>οὐκ ἢν ἑτέρα γε γραῦς ἔτʼ αἰσχίων φανῇ.</l>
<milestone ed="p" n="1079" unit="card"/>
</sp>
<sp>
<speaker>Νεανίας</speaker>
<l>ἢν οὖν ὑφʼ ὑμῶν πρῶτον ἀπόλωμαι κακῶς,</l>
<l n="1080">φέρε πῶς ἐπʼ ἐκείνην τὴν καλὴν ἀφίξομαι;</l>
</sp>
<sp>
<speaker>Γραῦς Γ</speaker>
<l>αὐτὸς σκόπει σύ· τάδε δέ σοι ποιητέον.</l>
</sp>
<sp>
<speaker>Νεανίας</speaker>
<l>ποτέρας προτέρας οὖν κατελάσας ἀπαλλαγῶ;</l>
</sp>
<sp>
<speaker>Γραῦς Β</speaker>
<l>οὐκ οἶσθα; βαδιεῖ δεῦρʼ.</l>
</sp>
<sp>
<speaker>Νεανίας</speaker>
<l>ἀφέτω νύν μʼ αὑτηί.
</l>
</sp>
<sp>
<speaker>Γραῦς Γ</speaker>
<l>δευρὶ μὲν οὖν ἴθʼ ὡς ἔμʼ.</l>
</sp>
<sp>
<speaker>Νεανίας</speaker>
<l>ἢν ἡδί μʼ ἀφῇ.
</l>
</sp>
<sp>
<speaker>Γραῦς Β</speaker>
<l n="1085">ἀλλʼ οὐκ ἀφήσω μὰ Δία σʼ.</l>
</sp>
<sp>
<speaker>Γραῦς Γ</speaker>
<l>οὐδὲ μὴν ἐγώ.
</l>
</sp>
<sp>
<speaker>Νεανίας</speaker>
<l>χαλεπαί γʼ ἂν ἦστε γενόμεναι πορθμῆς.</l>
</sp>
<sp>
<speaker>Γραῦς Β</speaker>
<l>τιή;
</l>
</sp>
<sp>
<speaker>Νεανίας</speaker>
<l>ἕλκοντε τοὺς πλωτῆρας ἂν ἀπεκναίετε.</l>
</sp>
<sp>
<speaker>Γραῦς Β</speaker>
<l>σιγῇ βάδιζε δεῦρο.</l>
</sp>
<sp>
<speaker>Γραῦς Γ</speaker>
<l>μὰ Δίʼ ἀλλʼ ὡς ἐμέ.
</l>
</sp>
<sp>
<speaker>Νεανίας</speaker>
<l>τουτὶ τὸ πρᾶγμα κατὰ τὸ Καννωνοῦ σαφῶς</l>
<l n="1090">ψήφισμα, βινεῖν δεῖ με διαλελημμένον.</l>
<l>πῶς οὖν δικωπεῖν ἀμφοτέρας δυνήσομαι;</l>
</sp>
<sp>
<speaker>Γραῦς Β</speaker>
<l>καλῶς, ἐπειδὰν καταφάγῃς βολβῶν χύτραν.</l>
</sp>
<sp>
<speaker>Νεανίας</speaker>
<l>οἴμοι κακοδαίμων ἐγγὺς ἤδη τῆς θύρας</l>
<l>ἑλκόμενός εἰμʼ.</l>
</sp>
<sp>
<speaker>Γραῦς Β</speaker>
<l>ἀλλʼ οὐδὲν ἔσται σοι πλέον.</l>
<l n="1095">ξυνεσπεσοῦμαι γὰρ μετὰ σοῦ.</l>
</sp>
<sp>
<speaker>Νεανίας</speaker>
<l>μὴ πρὸς θεῶν·</l>
<l>ἑνὶ γὰρ ξυνέχεσθαι κρεῖττον ἢ δυοῖν κακοῖν.</l>
</sp>
<sp>
<speaker>Γραῦς Γ</speaker>
<l>νὴ τὴν Ἑκάτην ἐάν τε βούλῃ γʼ ἤν τέ μή.</l>
</sp>
<sp>
<speaker>Νεανίας</speaker>
<l>ὦ τρισκακοδαίμων εἰ γυναῖκα δεῖ σαπρὰν</l>
<l>βινεῖν ὅλην τὴν νύκτα καὶ τὴν ἡμέραν,</l>
<l n="1100">κἄπειτʼ ἐπειδὰν τῆσδʼ ἀπαλλαγῶ, πάλιν</l>
<l>φρύνην ἔχουσαν λήκυθον πρὸς ταῖς γνάθοις.</l>
<l>ἆρʼ οὐ κακοδαίμων εἰμί; βαρυδαίμων μὲν οὖν</l>
<l>νὴ τὸν Δία τὸν σωτῆρʼ ἀνὴρ καὶ δυστυχής,</l>
<l>ὅστις τοιούτοις θηρίοις συνείρξομαι.</l>
<l n="1105">ὅμως δʼ ἐάν τι πολλὰ πολλάκις πάθω</l>
<l>ὑπὸ τοῖνδε τοῖν κασαλβάδοιν δεῦρʼ ἐσπλέων,</l>
<l>θάψαι μʼ ἐπʼ αὐτῷ τῷ στόματι τῆς ἐσβολῆς,</l>
<l>καὶ τήνδʼ ἄνωθεν ἐπιπολῆς τοῦ σήματος</l>
<l>ζῶσαν καταπιττώσαντες εἶτα τὼ πόδε</l>
<l n="1110">μολυβδοχοήσαντες κύκλῳ περὶ τὰ σφυρὰ</l>
<l>ἄνω ʼπιθεῖναι πρόφασιν ἀντὶ ληκύθου.</l>
<milestone ed="p" n="1112" unit="card"/>
</sp>
</div2>
</div1>
<div1 type="Episode">
<sp>
<speaker>Θεραπαίνα</speaker>
<l>ὦ μακάριος μὲν δῆμος, εὐδαίμων δʼ ἐγώ,</l>
<l>αὐτή τέ μοι δέσποινα μακαριωτάτη,</l>
<l>ὑμεῖς θʼ ὅσαι παρέστατʼ ἐπὶ ταῖσιν θύραις</l>
<l n="1115">οἱ γείτονές τε πάντες οἵ τε δημόται,</l>
<l>ἐγώ τε πρὸς τούτοισιν ἡ διάκονος,</l>
<l>ἥτις μεμύρισμαι τὴν κεφαλὴν μυρώμασιν,</l>
<l>ἀγαθοῖσιν ὦ Ζεῦ· πολὺ δʼ ὑπερπέπαικεν αὖ</l>
<l>τούτων ἁπάντων τὰ Θάσιʼ ἀμφορείδια.</l>
<l n="1120">ἐν τῇ κεφαλῇ γὰρ ἐμμένει πολὺν χρόνον·</l>
<l>τὰ δʼ ἄλλʼ ἀπανθήσαντα πάντʼ ἀπέπτετο·</l>
<l>ὥστʼ ἐστὶ πολὺ βέλτιστα, πολὺ δῆτʼ ὦ θεοί.</l>
<l>κέρασον ἄκρατον, εὐφρανεῖ τὴν νύχθʼ ὅλην</l>
<l>ἐκλεγομένας ὅ τι ἂν μάλιστʼ ὀσμὴν ἔχῃ.</l>
<l n="1125">ἀλλʼ ὦ γυναῖκες φράσατέ μοι τὸν δεσπότην,</l>
<l>τὸν ἄνδρʼ, ὅπου ʼστί, τῆς ἐμῆς κεκτημένης.</l>
</sp>
<sp>
<speaker>Χορὸς</speaker>
<l>αὐτοῦ μένουσʼ ἡμῖν γʼ ἂν ἐξευρεῖν δοκεῖς.</l>
</sp>
<sp>
<speaker>Θεραπαίνα</speaker>
<l>μάλισθʼ· ὁδὶ γὰρ ἐπὶ τὸ δεῖπνον ἔρχεται.</l>
<l>ὦ δέσποτʼ ὦ μακάριε καὶ τρισόλβιε.</l>
</sp>
<sp>
<speaker>Βλέπυρος</speaker>
<l n="1130">ἐγώ;</l>
</sp>
<sp>
<speaker>Θεραπαίνα</speaker>
<l>σὺ μέντοι νὴ Δίʼ ὥς γʼ οὐδεὶς ἀνήρ.</l>
<l>τίς γὰρ γένοιτʼ ἂν μᾶλλον ὀλβιώτερος,</l>
<l>ὅστις πολιτῶν πλεῖον ἢ τρισμυρίων</l>
<l>ὄντων τὸ πλῆθος οὐ δεδείπνηκας μόνος;</l>
</sp>
<sp>
<speaker>Χορὸς</speaker>
<l>εὐδαιμονικόν γʼ ἄνθρωπον εἴρηκας σαφῶς.</l>
</sp>
<sp>
<speaker>Θεραπαίνα</speaker>
<l n="1135">ποῖ ποῖ βαδίζεις;</l>
</sp>
<sp>
<speaker>Βλέπυρος</speaker>
<l>ἐπὶ τὸ δεῖπνον ἔρχομαι.
</l>
</sp>
<sp>
<speaker>Θεραπαίνα</speaker>
<l>νὴ τὴν Ἀφροδίτην πολύ γʼ ἁπάντων ὕστατος.</l>
<l>ὅμως δʼ ἐκέλευε συλλαβοῦσάν μʼ ἡ γυνὴ</l>
<l>ἄγειν σε καὶ τασδὶ μετὰ σοῦ τὰς μείρακας.</l>
<l>οἶνος δὲ Χῖός ἐστι περιλελειμμένος</l>
<l n="1140">καὶ τἄλλʼ ἀγαθά. πρὸς ταῦτα μὴ βραδύνετε,</l>
<l>καὶ τῶν θεατῶν εἴ τις εὔνους τυγχάνει,</l>
<l>καὶ τῶν κριτῶν εἰ μή τις ἑτέρωσε βλέπει,</l>
<l>ἴτω μεθʼ ἡμῶν· πάντα γὰρ παρέξομεν.</l>
</sp>
<sp>
<speaker>Βλέπυρος</speaker>
<l>οὔκουν ἅπασι δῆτα γενναίως ἐρεῖς</l>
<l n="1145">καὶ μὴ παραλείψεις μηδένʼ, ἀλλʼ ἐλευθέρως</l>
<l>καλεῖς γέροντα μειράκιον παιδίσκον; ὡς</l>
<l>τὸ δεῖπνον αὐτοῖς ἐστʼ ἐπεσκευασμένον</l>
<l>ἁπαξάπασιν, ἢν ἀπίωσιν οἴκαδε.</l>
<l>ἐγὼ δὲ πρὸς τὸ δεῖπνον ἤδη ʼπείξομαι·</l>
<l n="1150">ἔχω δέ τοι καὶ δᾷδα ταυτηνὶ καλῶς.</l>
</sp>
<sp>
<speaker>Χορὸς</speaker>
<l>τί δῆτα διατρίβεις ἔχων, ἀλλʼ οὐκ ἄγεις</l>
<l>τασδὶ λαβών; ἐν ὅσῳ δὲ καταβαίνεις, ἐγὼ</l>
<l>ἐπᾴσομαι μέλος τι μελλοδειπνικόν.</l>
<l>σμικρὸν δʼ ὑποθέσθαι τοῖς κριταῖσι βούλομαι.<milestone ed="p" n="1155" unit="card"/>
</l>
</sp>
</div1>
<div1 type="Parabasis">
<div2 type="epirrheme">
<sp>
<speaker>Χορὸς</speaker>
<l n="1155">τοῖς σοφοῖς μὲν τῶν σοφῶν μεμνημένοις κρίνειν ἐμέ,</l>
<l>τοῖς γελῶσι δʼ ἡδέως διὰ τὸν γέλων κρίνειν ἐμέ·</l>
<l>σχεδὸν ἅπαντας οὖν κελεύω δηλαδὴ κρίνειν ἐμέ,</l>
<l>μηδὲ τὸν κλῆρον γενέσθαι μηδὲν ἡμῖν αἴτιον,</l>
<l>ὅτι προείληχʼ· ἀλλὰ πάντα ταῦτα χρὴ μεμνημένους</l>
<l n="1160">μὴ ʼπιορκεῖν ἀλλὰ κρίνειν τοὺς χοροὺς ὀρθῶς ἀεί,</l>
<l>μηδὲ ταῖς κακαῖς ἑταίραις τὸν τρόπον προσεικέναι,</l>
<l>αἳ μόνον μνήμην ἔχουσι τῶν τελευταίων ἀεί.<milestone ed="p" n="1163" unit="card"/>
</l>
</sp>
</div2>
</div1>
<div1 type="Exodus">
<div2 type="trochees">
<sp>
<speaker>Χορὸς</speaker>
<l>ὦ ὦ ὥρα δή,</l>
<l>
<add>ὦ</add> φίλαι γυναῖκες, εἴπερ μέλλομεν τὸ χρῆμα δρᾶν,</l>
<l n="1165">ἐπὶ τὸ δεῖπνον ὑπαποκινεῖν. κρητικῶς οὖν τὼ πόδε</l>
<l>καὶ σὺ κίνει.</l>
</sp>
<sp>
<speaker>Βλέπυρος</speaker>
<l>τοῦτο δρῶ.
</l>
</sp>
<sp>
<speaker>Χορὸς</speaker>
<l>καὶ τάσδε νῦν <gap/>
</l>
<l>
<gap desc="*"/>λαγαρὰς τοῖν σκελίσκοιν τὸν ῥυθμόν.</l>
</sp>
</div2>
<div2 type="lyric">
<sp>
<speaker>Χορὸς</speaker>
<l n="1168">τάχα γὰρ ἔπεισι</l>
<l>λοπαδοτεμαχοσελαχογαλεο-</l>
<l n="1170">κρανιολειψανοδριμυποτριμματο-</l>
<l>σιλφιοτυρομελιτοκατακεχυμενο-</l>
<l>κιχλεπικοσσυφοφαττοπεριστερα-</l>
<l>λεκτρυονοπτεκεφαλλιοκιγκλοπε-</l>
<l>λειολαγῳοσιραιοβαφητραγα-</l>
<l n="1175">νοπτερυγών· σὺ δὲ ταῦτʼ ἀκροασάμενος</l>
<l>ταχὺ καὶ ταχέως λαβὲ τρύβλιον·</l>
<l>εἶτα λαβὼν κόνισαι</l>
<l>λέκιθον, ἵνʼ ἐπιδειπνῇς·</l>
<l>ἀλλὰ λαιμάττουσί που.</l>
<l n="1180">αἴρεσθʼ ἄνω, ἰαὶ εὐαί.</l>
<l>δειπνήσομεν, εὐοῖ εὐαί,</l>
<l>εὐαί, ὡς ἐπὶ νίκῃ·</l>
<l>εὐαί, εὐαί, εὐαί, εὐαί.</l>
</sp>
</div2>
</div1>
</body>
</text>
</TEI.2>

